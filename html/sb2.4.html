<!DOCTYPE html>
<html lang="en">
<head>
	<title>Sribhashyam</title>
	<meta charset="utf-8">
	<meta name="viewport" content="width=device-width, initial-scale=1">
	<link rel="stylesheet" href="css/bootstrap.min.css">
	<link rel="stylesheet" href="css/style.css">
	<!-- Sidebar Menu -->
<link rel="stylesheet" type="text/css" href="assets/style.css">
	<link rel="shortcut icon" href="ramicon.ico">
	<script src="js/jquery.min.js"></script>
	<script src="js/bootstrap.min.js"></script>
	<script src="js/common.js"></script>
</head>
<body>
	<div class="container-fluid">
		<div class="row header">
			<div class="col-sm-12" >
				<img src="image/ramanujaswami.png" alt="" class="img-responsive logo">
					<h3>Sri Ramanujacharya</h3>
					<nav class="navbar navbar-defualt main-nav">
					  <div class="container-fluid">
						<div class="navbar-header">
						  <button type="button" class="navbar-toggle" data-toggle="collapse" data-target="#myNavbar">
							<span class="icon-bar"></span>
							<span class="icon-bar"></span>
							<span class="icon-bar"></span> 
						  </button>
						</div>
						<div class="collapse navbar-collapse" id="myNavbar">
						  <ul class="nav navbar-nav">
							<li class="active"><a href="../index.html">Home</a></li>
							<li><a href="about.html">About</a></li>
							<div class="icon right" title="Sidebar Menu"  id="toggle-sidebar" >
							<img alt="menu" src="assets/menu32@64.png" width=24px height="24px">
						</div>
						  </ul>
						</div>
					  </div>
					  
					</nav>
					
			</div>
		</div>
<div class="container">
	<div class="row">
		<div class="col-sm-12 ">
			<div class="ch_name">॥ द्वितीयः अध्यायः॥  </div>
				<div class="sname">॥ चतुर्थः पादः ॥</div>
				<hr>
<div class="section" id="SB_C02_S04" type="paada" data-name=" चतुर्थः पादः " data-title="द्वितीयाध्याये  चतुर्थः पादः ">
<div class="ssname">प्राणोत्पत्त्यधिकरणम्</div>
<div class="verse" type="sutra" id="" data-adhikaranaID="SB_C02_S04_A061" data-adhikarana="प्राणोत्पत्त्यधिकरणम्">
<div class="versetext"> तथा प्राणाः ।। १ ।। </div>
<a href="javascript:void(0);" class="show_bhashya" onclick="show_bhashya('#SB_C02_S04_V01')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V01">
<div class="bhashya" id="SB_C02_S04_V01_B1"> ब्रह्मव्यतिरिक्तस्य वियदादेः कृत्स्नस्य कार्य्यत्वेनोत्पत्तावुक्तायां जीवस्य कार्य्यत्वेऽपि स्वरूपान्यथाभाव-लक्षणोत्पत्तिरपोदिता, तत्प्रसङ्केन जीस्वरूपं विशोदितम्; सम्प्रति जीवोपकरणानामिन्द्रियाणां प्राणस्य चोत्पत्त्यादिप्रकारो विशोध्यते । तत्र किमिद्रियाणां कार्य्यत्वं जीववत्? उत वियदादिवदिति चिन्त्यते । किं युक्तं? जीववदेवेत्याह पूर्वपक्षी-तथा प्राणाः- इति । प्राणाः- इन्द्रियाणि । यथा जीवो नोत्पद्यते, तथेन्द्रिया-ण्यपि नोत्पद्यन्ते । कुतः? श्रुतेः । यथा जीवस्यानुत्पत्तिः श्रुतेरवम्यते, तथा प्राणानामप्यनुपत्तिः श्रुतेरेवावगम्यते । तथा प्राणा इति प्रमाणमप्यतिदिश्यते ।। का पुनरत्र श्रुतिः ‘ असद्वा इदमग्र आसीत् तदाहुः किं तदासीदिति ऋषयो वावते अग्रे सदासीत् तदाहुः के ते ऋषय इति प्राणा वाव ऋषयः’ इति जगदुत्पत्तेः प्रागिन्द्रियाणां सद्भावः श्रूयते । प्राणशब्दे बहुवचनादिन्द्रियाण्येवेति निश्चीयते । न चेयं श्रुतिः ‘वायुश्चान्तरिक्षं चैतदमृतम्’ ‘सैषाऽनस्तमिता देवता यद्वायु’ इतिवच्चिरकालावस्थायित्वेन परिणेतुं शक्या, ‘असद्वा इदमग्र आसीत्’ इति कृत्स्रनप्रपञ्चप्रलयवेलायामप्यवस्तित्वश्रवणात् । उत्पत्तिवादिन्यस्तु जीवोत्पत्तिवादिन्य इव नेतव्या इति ।।</div>
<div class="bhashya" id="SB_C02_S04_V01_B2">एवं प्राप्तेऽभिधीयते-वियदादिवदेव प्राणाश्चोत्पद्यन्ते; कुतः? ‘सदेव सोम्येदमग्र  २.४.१  आसीत्’ ‘आत्मा वा इदमेक एवाग्र आसीत्’ इत्यादिषु प्राक्सृष्टेरेकत्वावधारणात् ‘एतस्माज्जायते प्राणो मनः सर्वेन्द्रियाणि च’ इति इन्द्रियाणामुत्पत्तिश्रवणाच्च, प्रागवस्तानासम्भवात् । न चात्मोत्पत्तिवादवदि-न्द्रियोत्पत्तिवादाः परिणेतुं शक्याः, आत्मवदुत्पत्तिप्रतिषेधनुतीनां नित्यत्वश्रुतीनां चाऽदर्शनात्, ‘असद्वा इदमग्र आसीत्’ इत्यादिवाक्येऽपि प्राणशब्देन परमात्पैव निर्द्दिश्यते ‘सर्वाणि ह वा इमानि भूतानि प्राणमे-वाभिसंविशन्ति प्राणमभ्युज्जिहते’ इति प्राणशब्दस्य परमात्मन्यपि प्रसिद्धेः । ‘प्राणा वाव ऋषयः’ इति ऋषि-शब्दश्च सर्वज्ञे तस्मिन्नेव युज्यते, न त्वचेतनेष्विन्द्रियेषु ।। १ ।।</div>
</div></div>
<div class="verse" type="sutra" id="" data-adhikaranaID="SB_C02_S04_A061" data-adhikarana="प्राणोत्पत्त्यधिकरणम्">
<div class="leading_bhashya" id="SB_C02_S04_V02_I01"> ऋषयः प्राणा इति च बहुवचनश्रुतिः कथमुपपद्यत इति चेत्तत्राह -  </div>
<div class="versetext"> गौण्यसम्भवात्तत्प्राक् श्रुतेश्च ।। २ ।।  </div>
<a href="javascript:void(0);" class="show_bhashya" onclick="show_bhashya('#SB_C02_S04_V02')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V02">
<div class="bhashya" id="SB_C02_S04_V02_B1"> बहुवचनश्रुतिर्गौणी, बह्वर्थासम्भवात्; तस्यैव परमात्मनः सृष्टेः प्रागवस्थानश्रुतेरेव ।। २ ।।  </div>
</div></div>
<div class="verse" type="sutra" id="" data-adhikaranaID="SB_C02_S04_A061" data-adhikarana="प्राणोत्पत्त्यधिकरणम्">
<div class="versetext"> तत्पूर्वकत्वद्वाचः ।। ३ ।।</div>
<a href="javascript:void(0);" class="show_bhashya" onclick="show_bhashya('#SB_C02_S04_V03')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V03">
<div class="bhashya" id="SB_C02_S04_V03_B1">  इतश्च प्राणशब्दः परमात्मवचनः; वाचः- परमात्मव्यतिरिक्तविषयस्य नामधेयस्य वाग्विषयसूतवियदादि-सृष्टिपूर्वकत्वात् । ‘तद्धेदं तर्ह्यव्याकृतमासीत्तन्नामरूपाभ्यां व्याक्रियत’ इति नामरूपभाजामभावात् तदानीं वागादीन्द्रियकार्य्याभावाच्च तानि न सन्तीत्यर्थः ।। ३ ।।</div>
</div></div>
<div class="ssname">सप्तगत्यधिकरणम्</div>
<div class="verse" type="sutra" id="" data-adhikaranaID="SB_C02_S04_A062" data-adhikarana="सप्तगत्यधिकरणम्">
<div class="versetext">सप्तगतोर्विशेषितत्वाच्च ।। ४ ।। </div>
<a href="javascript:void(0);" class="show_bhashya" onclick="show_bhashya('#SB_C02_S04_V04')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V04">
<div class="bhashya" id="SB_C02_S04_V04_B1"> तानीद्रियाणि किं सप्तैव स्युः, अथवैकादशेति चिन्त्यते । श्रुतिविप्रतिपत्तेः संशयः । किं प्राप्तम्, सप्तेति । कुतः?  गतेर्विशेषितत्वाच्च । गतिस्तावज्जायमानेन भ्रियमाणेन च जीवेन सह लोकेषु सञ्चरणरूपा सप्तानामेव श्रूयते ‘सप्त इमे लाका येषु चरन्ति प्राणा गुहाशया निहिता सप्त सप्त’ इति । वीष्सा पुरुषभेदाभिप्राया । विशेषिताश्च ते गतिमन्तः प्राणाः स्वरूपतः ‘यदा पञ्चावतिष्ठन्ते ज्ञानानि मनसा सह । बुद्धिश्च न विचेष्टेत तामाहुः परमां गतिम्’ इति । शरीरान्तस्सञ्चरणं विहाय मोक्षार्थगमनं परमा गतिः । एवं जीवेन सह जन्ममरणयोः सप्तानामेव गतिश्रवणात्, योगदशायां ज्ञानानीति विशेषितत्वाच्च जीवस्य कर- णानि श्रोत्रत्वक्चक्षुर्जिह्वाघ्राणबुद्धिमनांसि सप्तैवेति गम्यते । यानि त्वितराणि विषयाणां ग्राहकत्वेन ‘अष्टौ ग्रहाः’ ‘सप्त वै शीर्षण्याः प्राणा द्वाववाञ्चौ’ इत्यादिषु चतुदर्शपर्य्यन्तानि प्राणप्रतिपादकवाक्येषु वाक्-षाणिपादपायूपस्थाहङ्कारचित्ताख्यानीन्द्रियाणि प्रतीयन्ते, तेषां जीवेन सह गतिश्रवणाभावा-ज्जीवस्याल्पा- २.४.४  ल्पोपकारकत्वमात्रेणौपचारिकः प्राणव्यपदेशः ।। ४ ।। </div>
</div></div>
<div class="verse" type="sutra" id="" data-adhikaranaID="SB_C02_S04_A062" data-adhikarana="सप्तगत्यधिकरणम्">
<div class="leading_bhashya" id="SB_C02_S04_V05_I01"> इति प्राप्ते प्रचक्ष्महे -  </div>
<div class="versetext">  तहस्तादयस्तु स्थितेऽतो नैवम् ।। ५ ।।</div>
<a href="javascript:void(0);" class="show_bhashya" onclick="show_bhashya('#SB_C02_S04_V05')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V05">
<div class="bhashya" id="SB_C02_S04_V05_B1">न सप्तैवेन्द्रियाणि, अपि त्वेकादश, हस्तादीनामपि शरीरे स्थिते जीवे तस्य भागोपकरणत्वात्कार्य्यभेवदाच्च । दृश्यते हि श्रोत्रादीनामिव हस्तादीनामपि कार्य्यभेद आदानादिः; अतस्त्रेपि सन्त्येव । अतो नैवम्-अतो हस्तादयो न सन्तीत्येवं न मन्तव्यमित्यर्थः । अध्यवसायाभिमानचिन्तावृत्तिभेदान्मन एव बुद्धयहङ्कारचित्त-शब्दैर्व्यपदिश्यत इत्येकादशेन्द्रियाणि । अतः ‘दशेमे पुरुषे प्राणा आत्मैकादश’ इत्यात्मशब्देन मनोऽभिधीयते । ‘इन्द्रियाणि दशैकं च पञ्च चेन्द्रियगोचराः’ ‘तैजसानीन्द्रियाण्याहुर्देवा वैकारिका दश । एकादशं मनश्चात्र’-त्यादिश्रुतिस्मृतिसिद्धेन्द्रियसङ्ख्या स्थिता । अधिकसङ्खयावादा मनोवृत्तिभेदाभि-प्रायाः; न्यूनव्यपदेशास्तु तत्र तत्र विवक्षितगमनादिकायर्विशेषप्रयुक्ताः ।। ५ ।। </div>
</div></div>
<div class="ssname">प्राणाणुत्वाधिकरणम्</div>
<div class="verse" type="sutra" id="" data-adhikaranaID="SB_C02_S04_A063" data-adhikarana="प्राणाणुत्वाधिकरणम्">
<div class="versetext"> अणवश्च ।। ६ ।। </div>
<a href="javascript:void(0);" class="show_bhashya" onclick="show_bhashya('#SB_C02_S04_V06')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V06">
<div class="bhashya" id="SB_C02_S04_V06_B1"> त एते सर्व एव समाः सर्वेऽनन्ताः’ इत्यानन्त्यश्रवणाद्विभुत्वं प्राणानाम्-</div>
<div class="bhashya" id="SB_C02_S04_V06_B2">  इति प्राप्तेऽभिधीयते-प्राणम-नूत्क्रामन्तं सर्वे प्राणा अनूत्क्रामन्ति’ इत्युतक्रान्त्याद्◌िश्रवणात्परिमितत्वे सिद्दे सत्युत्क्रान्त्यादिषु पार्श्वस्थैरनुपलभ्यमानत्वादणवश्च प्राणाः । आनन्त्यश्रुतिस्तु ‘अथ यो हैताननन्तानुपास्ते’ इत्युपासन-श्रवणाद् उदास्यप्राणविशेषण भूतकार्य्यबाहुल्याभिप्राया ।। ६ ।।</div>
</div></div>
<div class="verse" type="sutra" id="" data-adhikaranaID="SB_C02_S04_A063" data-adhikarana="प्राणाणुत्वाधिकरणम्">
<div class="versetext"> श्रेष्ठश्च ।। ७ ।।</div>
<a href="javascript:void(0);" class="show_bhashya" onclick="show_bhashya('#SB_C02_S04_V07')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V07">
<div class="bhashya" id="SB_C02_S04_V07_B1"> प्राणसम्वादे शरीरस्थितिहेतुत्वेन श्रेष्ठतया निर्णीतो मुख्यप्राणः ‘आनीदवातं स्वधया तदेक’ मिति महाप्र-लयसमये स्वकार्य्य भूतप्राणनसद्भावनवणात् ‘एतस्माज्जायत’ इति जन्मश्रवणस्य जीवजन्मनवणवदुप-पत्तेर्नोत्पद्यते इत्याशङ्कय प्राक्सृष्टेरेकत्वावधारणादिविरोधात् ‘एतस्माज्जायते प्राणः’ इति पृथिव्यादितुल्यो-त्पत्तिश्रवणादुत्पत्तिनिषेधाभावाच्च, जायता एव श्रेष्ठश्च प्राण इत्युच्यते । ‘आनीदावात’मिति तु न जैवंश्रेष्ठं प्राणम-  २.४.७  भिप्रेत्योच्यते, अपि तु परस्य ब्रह्मण एकस्यैव विद्यमानत्वमुच्यते ‘अवात’मिति तत्रैव श्रवाणात् । पूर्वणैव तुल्यन्यायत्वेऽपि पृथग्योगकरणमुत्तरचिन्तार्थम् ।। ७ ।।</div>
</div></div>
<div class="ssname">वायुक्रियाधिकरणम्</div>
<div class="verse" type="sutra" id="" data-adhikaranaID="SB_C02_S04_A064" data-adhikarana="वायुक्रियाधिकरणम्">
<div class="versetext"> न वायुक्रिये पृथगुपदेशात् ।। ८ ।। </div>
<a href="javascript:void(0);" class="show_bhashya" onclick="show_bhashya('#SB_C02_S04_V08')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V08">
<div class="bhashya" id="SB_C02_S04_V08_B1">  सोऽयं श्रेष्ठः प्राणः किं महाभूतद्वितीयवायुमात्रं तस्य वा स्पन्दरूपा क्रिया, अथवा वायुरेव कञ्चन विशेषमापन्नः- इति विशये वायुरेवेति प्राप्तं ‘यः प्राणः स वायु’रिति व्यपदेशात् । यद्वा वायुमात्रे प्राणत्वप्रसिद्धयभावाद्उछ्वासनिश्श्वासादिवायुक्रियायां प्राणशब्दप्रसिद्धेश्व तत्क्रियैव-</div>
<div class="bhashya" id="SB_C02_S04_V08_B2">इति प्राप्ते वायुमा-त्रम्, न च तत्क्रिया इत्युच्यते; कुतः पृथगुपदेशात् ‘एतस्माज्जायते प्राणो मनः सर्वेन्द्रियाणि च । स्वं वायु’-रिति तत एव पृथगुपदेशाद्वायुक्रियाऽपि न भवति प्राणः, न हि तेजःप्रभृतीनां क्रिया तैः सह पृथग्द्रव्यतयो-पदिश्यते ‘यः प्राणस्य वायु’रिति तु वायुरेवावस्थान्तरमापन्नः प्राणः; न तेजःप्रभृतिवत्तत्त्वान्तरमिति ज्ञापना-र्थम् । उछ्वासनिश्श्वासादावपि प्राणः स्पन्दत इति क्रियावतित द्रव्य एव प्राणशब्दप्रसिद्धिः; न क्रियामात्रे ।। ८ ।। </div>
</div></div>
<div class="verse" type="sutra" id="" data-adhikaranaID="SB_C02_S04_A064" data-adhikarana="वायुक्रियाधिकरणम्">
<div class="leading_bhashya" id="SB_C02_S04_V09_I01"> किमयं प्राणो वायोर्विकारःसन्नग्निवद्भूतान्तरम्? नेत्याह - </div>
<div class="versetext">चक्षुरादिवत्तु तत्सहशिष्टयादिभ्यः ।। ९ ।।</div>
<a href="javascript:void(0);" class="show_bhashya" onclick="show_bhashya('#SB_C02_S04_V09')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V09">
<div class="bhashya" id="SB_C02_S04_V09_B1"> नायं भूतविशेषः अपि तु चक्षुरादिवज्जीवोपकरणविशेषः । तच्चोपकरणत्वमुपकरणविशेषभूतैन्द्रियैः सह शिष्ट-◌्यादिभ्याऽवगम्यते । चक्षुरादिभिस्सहायं प्राणः शिष्यते प्राणसम्वादादिषु । तत्संजातीयत्वे हि तैस्सह शासनं युज्यते । प्राणशब्दपरिगृहीतेषु करणेष्वस्य विशिष्याभिदानमादिशब्देन गृह्यते, ‘अथ ह वा य एवायं मुख्यः प्राणः’ ‘योऽयं मध्यमः प्राणः’ इत्यादिषु विशिष्याभिधानात् ।। ९ ।।  </div>
</div></div>
<div class="verse" type="sutra" id="" data-adhikaranaID="SB_C02_S04_A064" data-adhikarana="वायुक्रियाधिकरणम्">
<div class="leading_bhashya" id="SB_C02_S04_V10_I01"> चक्षुरादिवदस्यापि करणत्वे तद्वदस्यापि जीवं प्रत्युपकारविशेषरूपक्रियया भवितव्यम्, सं तु न दृश्यते, अतो नायं चक्षुरादिवद्भवितुमर्हतीति चेत्, तत्राह-   </div>
<div class="versetext"> अकरणत्वाच्च न दोषस्तथा हि दर्शयति ।। १० ।।</div>
<a href="javascript:void(0);" class="show_bhashya" onclick="show_bhashya('#SB_C02_S04_V10')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V10">
<div class="bhashya" id="SB_C02_S04_V10_B1"> अकरणत्वात्-करणं क्रिया, अक्रियत्वात् अस्य प्राणस्य जीवं प्रत्युपकारविशेषरूपक्रियारहितत्वाच्च यो दोष उद्भाव्यते, स नास्ति; यत उपकारविशेषरूपां शरीरेन्द्र्रयधारणादिरूपं क्रियां दर्शयति श्रुतिः ‘यस्मिन्नुत्क्रा- न्ते इदं शरीरं पापिष्ठतरमिव दृश्यते स एव श्रेष्ठः’ इत्युक्त्वा वागाद्युत्क्रमणेऽपि शीरस्येन्द्रियाणां च स्थितिं दर्शयित्वा प्राणोत्क्रमणे शरीरेन्द्रियशैथिल्याभिधानात् । अतः प्राणापानव्यानोदानसमानाकारेण पञ्चधा-ऽवस्थितोऽयं प्राणः शरीरेन्दियधारणादिना जीवस्योपकरोतीति चक्षुरादिवत्करणत्वम् ।। १० ।।  </div>
</div></div>
<div class="verse" type="sutra" id="" data-adhikaranaID="SB_C02_S04_A064" data-adhikarana="वायुक्रियाधिकरणम्">
<div class="leading_bhashya" id="SB_C02_S04_V11_I01">नन्वेवं नामभेदात् कार्य्यभेदाच्च प्राणापानादयः तत्त्वान्तराणि स्युस्तत्राह -  </div>
<div class="versetext"> पञ्चवृत्तिर्मनोवद् व्यपदिश्यते ।। ११ ।।  </div>
<a href="javascript:void(0);" class="show_bhashya" onclick="show_bhashya('#SB_C02_S04_V11')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V11">
<div class="bhashya" id="SB_C02_S04_V11_B1">   यथा कामादिवृत्तिभेदे तत्कार्य्यभेदेऽपि न कामादिकं मनसस्तत्त्वान्तरं ‘कामस्सङ्कल्पो विचिकित्संश्रद्धाऽश्रद्धा-धृतिरधृतिह्रर्वर्भीरित्येतत्सर्वं मन एव’ इति वचनात् । एवं प्राणोऽपानो व्यान उदानस्समान इत्येतत्सर्वं प्राण एव’ इति वचनादपानादयोऽपि प्राणस्यैव वृत्तिविशेषाः, न तत्त्वान्तरमित्यवगम्यते ।। ११ ।।  </div>
</div></div>
<div class="ssname">श्रेष्ठाणुत्वाधिकरणम्</div>
<div class="verse" type="sutra" id="" data-adhikaranaID="SB_C02_S04_A065" data-adhikarana="श्रेष्ठाणुत्वाधिकरणम्">
<div class="versetext"> अणुश्च ।। १२ ।।  </div>
<a href="javascript:void(0);" class="show_bhashya" onclick="show_bhashya('#SB_C02_S04_V12')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V12">
<div class="bhashya" id="SB_C02_S04_V12_B1"> अणुश्चायं पूर्ववदुत्क्रान्त्यादिश्रवणात् ‘तमुत्क्रामन्तं प्राणोऽनूत्क्रामति’ इत्यादिषु । अधिकाशङ्का तु ‘सम एभिस्त्रिभिर्लोकैः समोऽनेन सर्वेण’ ‘प्राणे सर्वं प्रतिष्ठितं’ ‘सर्वं हीदं प्राणेनावृतम्’  २.४.१२        अणुश्च किमंह पाणः सर्वगतः? ऊताणुः?, किं ‘सम एभिर्लोकै’ रित्यानन्त्यव्यपदेशो विभुत्वं गयमति, नेति उत्क्रा-न्तिश्रवणमानन्त्यस्य गौणतामवगमयति नेति यदा नावगमयति-तदानन्त्यव्यपदेशस्य विभुत्वगमकत्वात्सर्वगतः, यदा गौणत्वं गमयति-तदाऽ◌्रनन्त्योक्तेर्गौणत्वादणुरिति, ‘सम एभिन्त्रिभि’रित्यादिवाक्यानि नैकत्र क्रमपठितानि ‘श्रेष्ठश्चे’ति सूत्रे श्रुत्या पूर्वपक्षोत्यानेऽपि परिहारः पूर्वाधिकरणेन तुल्यः, एकत्वावदारणादिभिरुत्पविमत्तत्वे सिद्धे  २.४.१२        इत्यादिश्रवणात् महापरिमाण इति ।। </div>
<div class="bhashya" id="SB_C02_S04_V12_B2">परिहारस्तु-उत्क्रानत्यादिश्रवणातापरिच्छिन्नत्वे निश्चिते सर्वस्य प्राणिजातस्य प्राणायत्तस्थितित्वेन वैभववादोपपत्तिः- इति ।। १२ ।।</div>
</div></div>
<div class="ssname">ज्योतिराद्यधिष्ठानाधिकरणम्</div>
<div class="verse" type="sutra" id="" data-adhikaranaID="SB_C02_S04_A066" data-adhikarana="ज्योतिराद्यधिष्ठानाधिकरणम्">
<div class="versetext">  ज्योतिराद्यधिष्ठानं तु तदामननात्प्राणवता शब्दात् ।। १३ ।।</div>
<a href="javascript:void(0);" class="show_bhashya" onclick="show_bhashya('#SB_C02_S04_V13')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V13">
<div class="bhashya" id="SB_C02_S04_V13_B1"> सश्रेष्ठानां प्राणानां ब्रह्मणानां ब्रह्मण उत्पत्तिरियत्ता परिमाणं चोक्तम्, तेषां प्राणा नामग्न्यादिदेवता-धिष्ठितत्वं च पूर्वमेव ‘अभिमानिव्यपदेशस्तु विशेषानुगतिभ्या’मित्यनेन सूत्रेण प्रसङ्गादुपपादितम् जीवस्य च स्वभोगसाधनानामेषामधिष्ठातृत्वं लोकसिद्धम्, ‘एवमेवैष एतान् प्राणान् गृहीत्वा स्वेशरीरे यथा कामं परिवर्त्तते’ इत्यादिनुतिसिद्धं च । तदिदं जीवस्याग्न्यादिदेवतानां च प्राणविषयमधिष्ठानं किं स्वायत्तम्? उत परमात्मायत्तमिति विशये नैरपेक्ष्यात्स्वायत्तम् ।।</div>
<div class="bhashya" id="SB_C02_S04_V13_B2"> इति प्राप्त उच्यते-ज्योतिराद्यधिष्ठानमिति । प्राणवता जीवेन सह ज्योतिरादीनामग्न्यादिदेवतानां प्राणविषयमधिष्ठानम्, तदामननात्-तस्य परात्मन आमननाद्भवति । आमननम्-आभिमुख्येन मननम्, परमात्मनः सङ्कल्पादेव भवतीत्यर्थः । कुत एतत्? शब्दा-त्-इन्द्रियाणां साभिमानिदेवतानां जीवात्मनश्च स्वकाय्र्येषु परमपुरुषमननायत्तत्वशास्त्रात् । यथाऽन्तर्य्यामि-ब्राह्मणादिषु ‘योऽग्नौ तिष्ठन्नग्नेन्तरो यमग्निर्न वेद यस्याग्निः शरीरं योऽग्निमन्तरो यमयति स त आत्मा-न्तयोम्यमृतः’ ‘यो वायौ तिष्ठन्’ ‘य आदित्ये तिष्ठन्’ ‘य आत्मनि तिष्ठन्’ ‘यश्चक्षुषि तिष्ठन्’ इत्यादि । यथा च ‘भीषास्माद्वातः पवते भीषोदेति सूर्य्यः । भीषाऽस्मादग्निश्चेन्द्रश्च मृत्युर्धावति पञ्चमः’ इति । तथा ‘एतस्य वा अक्षरस्य प्रशासने गागिर् सूर्याचन्द्रमसौ विधृतौ तिष्ठतः’ इत्यादि ।। १३ ।। </div>
</div></div>
<div class="verse" type="sutra" id="" data-adhikaranaID="SB_C02_S04_A066" data-adhikarana="ज्योतिराद्यधिष्ठानाधिकरणम्">
<div class="versetext"> तस्य च नित्यत्वात् ।। १४ ।। </div>
<a href="javascript:void(0);" class="show_bhashya" onclick="show_bhashya('#SB_C02_S04_V14')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V14">
<div class="bhashya" id="SB_C02_S04_V14_B1"> सर्वेषां परमात्माधिष्ठितत्वस्य नित्यत्वात्, स्वरूपानुबन्धित्वेन नियतत्वाच्च तत्सङ्कल्पादेवैषामधिष्ठातृत्व-मवर्जनीयम् । ‘तत्सृष्टवा तदेवानुप्राविशत् तदनुप्रविश्य सच्च त्यच्चाभवत्’ इत्यादिनापरमपुरुषस्य नियन्तृत्वेन सर्वचिदचिद्वस्त्वनुप्रवेशः स्वरूपानुबन्धी श्रूयते; स्मर्यते च ‘विष्टभ्याहमिदं कृत्स्नमेकांशेन स्थितो जगत्’ इति ।। १४ ।।</div>
</div></div>
<div class="ssname">इन्द्रियाधिकरणम्</div>
<div class="verse" type="sutra" id="" data-adhikaranaID="SB_C02_S04_A067" data-adhikarana="इन्द्रियाधिकरणम्">
<div class="versetext">  त इन्द्रियाणि तद्वयपदाशादन्यत्र श्रेष्ठात् ।। १५ ।।  </div>
<a href="javascript:void(0);" class="show_bhashya" onclick="show_bhashya('#SB_C02_S04_V15')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V15">
<div class="bhashya" id="SB_C02_S04_V15_B1">किं सर्वे प्राणशब्दनिर्दिष्टा इन्द्रियाणि, उत श्रेष्ठप्राणव्यतिरिक्ता एवेति विशेये प्राण-  २.४.१५        शब्दवाच्यत्वात्करणत्वाच्च सर्व एवेन्द्रियाणि ।।</div>
<div class="bhashya" id="SB_C02_S04_V15_B1"> इति प्राप्त उच्यते- श्रेष्ठव्यतिरिक्ता एव प्राणा इद्रियाणि, कुतः  श्रेष्ठादन्येष्वेव प्राणेषु तद्व्यपदेशात् । ‘इन्द्रियाणि दशैकं च पञ्च चेन्द्रियगोचराः’ इत्यादिभिश्चक्षुरादिषु◌े समनेस्केष्वेवेन्द्रियशब्दो व्यपदिश्यते ।। १५ ।।</div>
</div></div>
<div class="verse" type="sutra" id="" data-adhikaranaID="SB_C02_S04_A067" data-adhikarana="इन्द्रियाधिकरणम्">
<div class="versetext">  भेदश्रु◌ेतेर्वैलक्षण्याच्च ।। १६ ।।</div>
<a href="javascript:void(0);" class="show_bhashya" onclick="show_bhashya('#SB_C02_S04_V16')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V16">
<div class="bhashya" id="SB_C02_S04_V16_B1"> ‘एतस्माज्जायते प्राणो मनस्सर्वेन्द्रियाणि च’ इत्यादिष्विन्द्रियेभ्यः प्राणस्य पृथक् श्रवणात् प्राणव्यति-रिक्तानामेवेन्द्रियत्वमवगम्यते । मनसः पृथक्श्रवणेऽपि तस्यान्यत्रेन्द्रियान्तर्भाव उक्तः ‘मनःषष्ठानीन्द्रिया-णि’ इत्यादौ । वैलक्षण्यं चक्षुरादिभ्यः श्रेष्ठप्राणस्योपलभ्यते, सुषुप्तौ हि प्राणस्य वृत्तिरुपलभ्यते, चक्षुरादीनां तु वृत्तिर्नोपलभ्यते । कार्य्यं च चक्षुर्वागादीनां समनस्कानां ज्ञानकर्मसाधनत्वम्, प्राणस्य तु शरीरेन्द्रियधारणम्, प्राणाधी-नधारणत्वात्त्विन्द्रियेषु प्राणशब्दव्यपदेशः, तथा च श्रुतिः ‘त एतस्यैव सर्वेरूपमभवन् तस्मादेत एतेनाख्याय-न्ते’ इति । रूपमभवन् शरीरमभवन् तदधीनप्रवृत्तयोऽभवन्नित्यर्थः ।। १६ ।।</div>
</div></div>
<div class="ssname">संज्ञामूर्तिकॢप्त्यधिकरणम्</div>
<div class="verse" type="sutra" id="" data-adhikaranaID="SB_C02_S04_A068" data-adhikarana="संज्ञामूर्तिकॢप्त्यधिकरणम्">
<div class="versetext">  संज्ञामूर्तिकलृप्तिस्तु त्रिवृत्कुर्वत उपदेशात् ।। १७ ।।</div>
<a href="javascript:void(0);" class="show_bhashya" onclick="show_bhashya('#SB_C02_S04_V17')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V17">
<div class="bhashya" id="SB_C02_S04_V17_B1">भूतेन्द्रियादीनां समष्टिसृष्टिः, जीवानां कर्तृत्वं च परस्माद्व्रह्मण इत्युक्तं पुरस्तात् । जीवानां स्वेन्द्रियाधिष्ठानं च परायत्तमिति चानन्तरं स्थिरीकरणाय स्मारितम् । या त्त्वियं नामरूपव्या-करणात्मिका प्रपञ्चव्यष्टिसृष्टिः, सा किं समष्टिजीवरूपस्य हिरण्यगर्भस्यैव कर्म? उत तेजःप्रभृतिशरीरकस्य परस्यावादिसृष्टिवद्धिरण्यगर्भ-शरीरकस्य परस्य ब्रह्मणः, इतीदानीं चिन्त्यते । किं युक्तं? समष्टिजीवस्येति, कुतः ‘अनेन जीवेनात्मानऽनुपविश्य नामरूपे व्याकरवाणि’ इति जीवकर्तृकत्वश्रवणात् । न हि परा देवता स्वेन  २.४.१७        रूपेण नामरूपे व्याकरवाणीत्यैक्षत, अपि तु स्वांशभूतेन जीवरूपेण ‘अनेन जीवेनात्मना’ इति वचनात् । नन्वेवं चारेणानुप्रविश्य परबलं सङ्कलयादीतिवत् व्याकरवाणीत्युत्तमपुरुषः कर्तृस्थक्रियश्च प्रविशतिर्लाक्ष- णिकः स्यात् । नैवं, तत्र राजचारयोः स्वरूभेदाल्लाक्षणिकत्वम् इह तु जीवस्यापि स्वांशत्वेन स्वरूपत्वात् तेन रूपेण प्रवेशो व्याकरणं चात्मन एवेति न लाक्षणिकत्वप्रसङ्गः । न च सहयोगलक्षणेयं तृतीया, कारक-विभक्तौ सम्भवन्त्यामुपपदविभक्तेरन्याय्यत्वात् । न च करणे तृतीया ब्रह्मकर्तृकयोः प्रवेशव्याकरणयोर्जीव- स्य साधकतमत्वाभावात् । न च जीवस्य कर्तृत्वं प्रवेशमात्रं पर्य्यवस्यति, नामरूपव्याकरणन्तु ब्रह्मण एवेति शक्यं वक्तुम्, कत्त्वाप्रत्ययेन समानकर्तृकत्वप्रतीतेः । जीवस्य स्वांशत्वेन स्वरूपत्वेऽपि परस्वरूपव्यावृ- त्त्यर्थः अनेन जीवेन’ इति पराकत्वेन परामर्शः । अतो हिरण्यगर्भकर्तृकेयं नामरूपव्याक्रिया । अत एव च स्मृतिषु चतुर्मुखकर्तृकसृष्टिप्रकरणे नामरूपव्याकरणं सङ्कीर्त्यते ‘नामरूपञ्च भूतानां कृत्यानां च प्रपञ्चनम् । वेदशब्देभ्य एवादौ देवादीनां चकार सः’ इत्यादि ।।</div>
<div class="bhashya" id="SB_C02_S04_V17_B2">एवं प्राप्तेऽभिधीयते-संज्ञामूर्तिक्लृप्तिस्तु-इति । तु शब्दः पक्षं व्यावर्तयति; संज्ञामूर्तिक्लृप्तिः- नामरूपव्याकरणम्, तत्त्रिवृत्कुर्वतः परस्यैव ब्रह्मणः, तस्यैव नामरूपव्याकरणोपदेशात् । त्रिवृत्करणं कुर्वत एव हि नामरूपव्याकरणमुपदिश्यते ‘सेयं देवतैक्षत हन्ताऽहमिमास्तस्त्रो देवता अनेन जीवेनात्मनाऽनुप्रविश्य नामरूपे व्याकरवाणि तासां त्रिवृतं त्रिवृतमेकैकां करवाणि’ इति समानकर्तृकत्वप्रतीतेः । त्रिवृत्करणं चतुर्मुखस्याण्डान्तर्वर्तिनो न सम्भवति, त्रिवृत्कृतैस्तेजोबन्नैर्ह्यण्ड-  २.४.१७        मुत्पाद्यते, चतुर्मुखस्य चाण्डे सम्भवः स्मर्य्यते ‘तस्मिन्नण्डेऽभवद्व्रह्मा सर्वलोकपितामहः’ इति । अस्त्रि◌िवृत्क-रणं च परस्यैव ब्रह्मणः, तत्समानकर्तृकं नामरूपव्याकरणञ्च तस्यैवेति विज्ञायते । कथं तर्ह्यनेन जीवेनेति सङ्गच्छते; ‘आत्मना जीवेन’ इति सामानाधिकरण्यात् जीवशरीरं परं ब्रह्मैव जीशब्देनाभिधीयते, यथा ‘तत्तेज ऐक्षत’ ‘तदपोऽसृजत’ ‘ता आप ऐक्षन्त’ ‘ता अन्नमसृजन्त’ इति तेजःप्रभृतिशरीरकं परमेव ब्रह्माभिधीयते । अतो जीवसमष्टिभूतहिरण्यगर्भशरीरकस्य परस्यैव ब्रह्मणः कर्म नामरूपव्याकरणम् । एवं च ‘प्रविश्य नामरूपे व्याकरवाणि’ इति प्रविशतिरुत्तमपुरुषश्चाक्लिष्टौ मुख्यार्थावेव भवतः । प्रवेशव्याकरणयोः समानकर्तृकत्वमप्युपपद्यते । चतुर्मुखशरीरकस्य परस्यैव ब्रह्मणः कर्म देवादिविचित्रसृष्टिरिति चतुर्मु-खकर्तृकसृष्टिप्रकरणे नामरूपव्याक्रियोपदेशश्चोपपद्यते । अतः ‘सेयं देवता’ इत्यादिवाक्यस्यायमर्थः- इमास्तेजोवन्नरूपास्तिस्त्रो देवताः अनेन जीवेन जीसमष्टिविशिष्टेनात्मना ऽनुप्रविश्य नामरूपे व्याकरवाणि-देवादिविचित्रसृष्टितन्नामधेयानि च करवाणि तदर्थमन्योन्यसंसर्गमप्राप्तानामेषां तेजोवन्नानां विशेषसृष्टय-समर्थानां तत्सामर्थ्यायैकैकां त्रिवृतं करवाणीति, अतः परस्यैव ब्रह्मणः कर्मेदं नामरूपव्याकरणम् ।। १७ ।। </div>
</div></div>
<div class="verse" type="sutra" id="" data-adhikaranaID="SB_C02_S04_A068" data-adhikarana="संज्ञामूर्तिकॢप्त्यधिकरणम्">
<div class="leading_bhashya" id="SB_C02_S04_V18_I01">अथ स्यात् नामरूपव्याकरणस्य त्रिवृत्करणेनैककर्तृकत्वात्परमात्मकर्तृकत्वमिति न शक्यते वक्तुं, त्रिवृ-  २.४.१७        त्करणस्यापि जीवकर्तृकत्वसम्भवात् । अण्डसृष्टवृत्तरकालं हि चतुर्मुखसअष्टजीवेषु त्रिवृत्करणप्रकार उप-दिश्यते- ‘यथा तु खलु सोम्येमास्तिस्त्रो देवताः पुरुषं प्राप्य त्रिवृत् त्रिवृदेकैका भवति तन्मे विजानीहीति’ ‘अन्नमशितं त्रेधा विधीयते तस्य यः स्थविष्ठो भागस्तत्पुरीषं भवति यो मध्यमस्तन्मासं योऽणिष्ठस्तन्मनः’ इत्यादिना । तथा पूर्वस्मिन्नपि वाक्ये ‘यदग्नेरोहितं रूपं तेजसस्तद्रूपं यच्छुक्लं तदपां यत् कृष्णं तदन्नस्यर’ इत्यादिना चतुर्मुखसृष्टाग्न्यादित्यचर्न्दविद्युत्सु त्रिवृत्करणं श्रूयते ‘सेयं देवतेमास्तिस्त्रो देवता अनेन जीवे-नात्मनाऽनुप्रविश्य नामरूपे व्याकरोत् तासां त्रिवृतं त्रिवृतमेकैकामकरोत्’ इति ।। तत्राह - </div>
<div class="versetext"> मांसादिभौमं यथाशब्दमितरयोश्च ।। १८ ।।</div>
<a href="javascript:void(0);" class="show_bhashya" onclick="show_bhashya('#SB_C02_S04_V18')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V18">
<div class="bhashya" id="SB_C02_S04_V18_B1">यदुक्तमण्डसृष्टयुत्तरकालं चतुर्मुखसृष्टदेवतादिविषयोऽयं ‘तासां त्रिवृतं त्रिवृतमेकैकामकरो’दिति त्रिवृत्क-रणोपदेश इति, तन्नोपपद्यते ‘अन्नमशितं त्रेदाविधीयते’ इत्यत्र मांशमनसोः पुरीषादणुत्वेनाणीयस्त्वेन च व्यपदिष्टयोः कारणानुविदायित्वेनाऽ◌्रऽप्यतैजसत्वप्रसङ्गात्, ‘आपः पीताः’ इत्यत्रापि मूत्रप्राणयोः स्थविष्ठा-णीयसोः पार्थिवत्वतैजसत्वप्रसङ्गाच्च । न चैवमिष्यते; मांसादेर्हि भौमत्वमिष्यते पुरीषवन्मांसमनसी अपि भौमे - पार्थिवे इष्येते ‘अन्नमशितं त्रेधा’ इति प्रक्रमात्, यथाशब्दमितरयोश्च-इतरयोरपि ‘आपः पीतास्तेजो-  २.४.१८        अशित’मिति पर्याययोर्यथाशब्दं विकारा इष्यन्ते । ‘आपः पीतास्त्रेधा विधीयन्ते’ इत्यपामेव त्रेधा परिणामः शब्दात्प्रतीयते; तथा ‘तेजोऽशितं त्रेधा विधीयते इत्यपिक तेजस एव त्रेधा परिणामः शब्दात्प्रतीयते; अतः पुरीषमांसमनांसि पृथिवीविकाराः, मूत्रलोहितप्राणाः अव्विकाराः, अस्थिमज्जावाचस्तेजोविकारा इति प्रतिपत्तव्यम्; ‘अन्नमयं हि सोम्य मनः, आपोमयः प्राणः तेजोमयी वाक्’ इति वाक्यशेषाविरोधाच्च । अतः तासां त्रिवृतं त्रिवृतमेकैकामकरो’दित्युक्तस्त्रिवृत्करणप्रकारः ‘अन्नमशित’मित्यादिना न प्रदर्श्यते; तथा सति मनः- प्राणवाचां त्रयाणामप्यणीयस्त्वेन तैजसत्वात् ‘ अन्नमयं हि सोम्य मनः’ इत्यादिर्विरुध्यते । प्रा-गेव त्रिवृत्कृतानां पृथिव्यादीनां पुरुषं प्राप्तानाम् ‘अन्नमशित’मित्यादिनैकैकस्य त्रेधा परिणाम् उच्यते । अण्डसृष्टेः प्रागेव च तेजोवन्नानां त्रिवृत्करणेन भवितव्यम्, अत्रिवृत्कृतानां तेषां कार्य्यारम्भासामर्थ्यात् । अन्योन्यसंयुक्तानामेव हि कार्य्यारम्भसामर्थ्यम्; तदेव च त्रिवृत्करणम् । तथा च स्मर्थ्यते ‘नानावीर्य्याः पृथग्भूतास्ततस्ते सहतिं विना । नाशकनुवन्प्रजाः स्त्रष्टुमसमागम्य कृत्स्नशः ।। नाशकनुवन्प्रजाः स्त्रष्टुम-समागम्य कृत्स्नशः ।। समेत्याऽन्योन्यसंयोगं परस्परसमाश्रयाः । महदाद्या विशेषान्ता ह्यण्डमुत्पादयन्ति ते’ इति । अत एवच ‘अनेन जीवेनात्मनाऽनुप्रविश्य नामरूपे व्याकरोत्तासां त्रिवृतं त्रिवृतमेकैकामकरो’  २.४.१८        दिति पाठक्रमोऽर्थक्रमेण वाध्यते । अण्डान्तर्वर्त्तिष्वग्न्यादित्यादिषु त्रिवृत्करणप्रदर्शनं श्वेतकेतोः शुश्रूषोर-ण्डान्तर्वर्तित्वेन; तस्य वहिष्ठवस्तुषु त्रिवृत्करणप्रदर्शनायोगात् त्रिवृत्कृतानां कार्य्येष्वग्न्यादित्यादिषु क्रियते ।। १८ ।।</div>
</div></div>
<div class="verse" type="sutra" id="" data-adhikaranaID="SB_C02_S04_A068" data-adhikarana="संज्ञामूर्तिकॢप्त्यधिकरणम्">
<div class="leading_bhashya" id="SB_C02_S04_V19_I01"> स्यादेतत् ‘अन्नमशितम्, आपः पीताः, तेजोऽशित’मिति त्रिवृत्कृतानामन्नादीनामेकैकस्य तेजोवन्नात्मकत्वेन त्रिरूपस्य कथमन्नमापस्तेज इत्येकैवरूपेण व्यपदेश उपपद्यते-इति; तत्राह -  </div>
<div class="versetext"> वैशेष्यात्तु तद्वादस्तद्वादः ।। १९ ।।</div>
<a href="javascript:void(0);" class="show_bhashya" onclick="show_bhashya('#SB_C02_S04_V19')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S04_V19">
<div class="bhashya" id="SB_C02_S04_V19_B1">  वैशेष्यं-विशेषभावः । त्रिवृत्करणेन त्रिरूपेऽप्यककस्मिन्नन्नाद्याधिक्यात्तत्र तत्रान्नादिवादः । द्विरुक्तिरध्याय-परिसमाप्तिं द्योतयति ।। १९ ।।</div>
<div class="authorline"> इति श्रीभगवद्रामानुजविरचिते शारीरकमीमांसाभाष्ये  द्वितीयाध्यायस्य  चतुर्थः पादः ॥ ।। समाप्तश्चाध्यायः ।।</div>
</div></div>
</div>

			
			
			
			</div>
		</div>
	</div>
</div>

<!-- div #main-navbar .main-navbar .main-navbar-fixed-top -->

				<div id="main-sidebar" class="main-sidebar main-sidebar-right">
					<div id="main-sidebar-wrapper" class="main-sidebar-wrapper">
						<div class="section">
							<div class="nav1">
							<ul class="nav1" >
								  <li ><a href="#001">अध्यायाः</a></li>
								  <li><a href="#002">सूत्राणि</a></li>
								  <li><a href="adhikarani.html">अधिकरणानि</a></li>
							</ul>
							</div>
						</div>
			   <hr>
	<div class="section2">
<section style="width: 365px">
    <ul class="sidebar-menu">
     
      <li class="treeview">
        <a href="#">
          <i class="fa fa-files-o"></i>
        <span>प्रथमः अध्यायः</span>
        </a>
        <ul class="treeview-menu" style="display: none;">
			<li><a href="sb1.1.html">प्रथमः पादः</a></li>
			<li><a href="sb1.2.html"> द्वितीयः पादः</a></li>
			<li><a href="sb1.3.html">तृतीयः पादः</a></li>
			<li><a href="sb1.4.html">चतुर्थः पादः</a></li>
			</li>
        </ul>

     
        <li class="treeview">
        <a href="#">
          <i class="fa fa-files-o"></i>
        <span>द्वितीयः अध्यायः</span>
        </a>
        <ul class="treeview-menu" style="display: none;">
			<li><a href="sb2.1.html">प्रथमः पादः</a></li>
			<li><a href="sb2.2.html"> द्वितीयः पादः</a></li>
			<li><a href="sb2.3.html">तृतीयः पादः</a></li>
			 <li><a href="sb2.4.html">चतुर्थः पादः</a></li>
          </li>
        </ul>


      <li class="treeview">
        <a href="#">
          <i class="fa fa-files-o"></i>
        <span> तृतीयः अध्यायः</span>
        </a>
        <ul class="treeview-menu" style="display: none;">
			<li><a href="sb3.1.html">प्रथमः पादः</a></li>
			 <li><a href="sb3.2.html"> द्वितीयः पादः</a></li>
			 <li><a href="sb3.3.html">तृतीयः पादः</a></li>
			 <li><a href="sb3.4.html">चतुर्थः पादः</a></li>
          </li>
        </ul>


     <li class="treeview">
        <a href="#">
          <i class="fa fa-files-o"></i>
        <span> चतुर्थः अध्यायः</span>
        </a>
        <ul class="treeview-menu" style="display: none;">
			<li><a href="sb4.1.html">प्रथमः पादः</a></li>
			<li><a href="sb4.2.html"> द्वितीयः पादः</a></li>
			<li><a href="sb4.3.html">तृतीयः पादः</a></li>
			<li><a href="sb4.4.html">चतुर्थः पादः</a></li>
          </li>
        </ul>

    
    </ul>
  </section>
  </div>
</div>
<!-- #main-sidebar .main-sidebar .main-sidebar-right -->

				<script src="https://ajax.googleapis.com/ajax/libs/jquery/1.11.2/jquery.min.js"></script>
				<script src="https://ajax.googleapis.com/ajax/libs/jqueryui/1.11.4/jquery-ui.min.js"></script>
				<script src="js/jquery.simpler-sidebar.min.js"></script>
				
				<script>
				$(document).ready(function() {
					$('#main-sidebar').simplerSidebar({
						opener: '#toggle-sidebar',
						animation: {
							easing: "easeOutQuint"
						},
						sidebar: {
							closingLinks: '.close-sb'
						}
					});
				});
				</script>
				
  <script src="js/sidebar-menu.js"></script>
  <script>
    $.sidebarMenu($('.sidebar-menu'))
  </script>


</body>



</html>
