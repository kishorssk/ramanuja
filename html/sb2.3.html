<!DOCTYPE html>
<html lang="en">
<head>
	<title>Sribhashyam</title>
	<meta charset="utf-8">
	<meta name="viewport" content="width=device-width, initial-scale=1">
	<link rel="stylesheet" href="css/bootstrap.min.css">
	<link rel="stylesheet" href="css/style.css">
	<!-- Sidebar Menu -->
<link rel="stylesheet" type="text/css" href="assets/style.css">
	<link rel="shortcut icon" href="ramicon.ico">
	<script src="js/jquery.min.js"></script>
	<script src="js/bootstrap.min.js"></script>
	<script src="js/common.js"></script>
</head>
<body>
	<div class="container-fluid">
		<div class="row header">
			<div class="col-sm-12" >
				<img src="image/ramanujaswami.png" alt="" class="img-responsive logo">
					<h3>Sri Ramanujacharya</h3>
					<nav class="navbar navbar-defualt main-nav">
					  <div class="container-fluid">
						<div class="navbar-header">
						  <button type="button" class="navbar-toggle" data-toggle="collapse" data-target="#myNavbar">
							<span class="icon-bar"></span>
							<span class="icon-bar"></span>
							<span class="icon-bar"></span> 
						  </button>
						</div>
						<div class="collapse navbar-collapse" id="myNavbar">
						  <ul class="nav navbar-nav">
							<li class="active"><a href="../index.html">Home</a></li>
							<li><a href="about.html">About</a></li>
							<div class="icon right" title="Sidebar Menu"  id="toggle-sidebar" >
							<img alt="menu" src="assets/menu32@64.png" width=24px height="24px">
						</div>
						  </ul>
						</div>
					  </div>
					  
					</nav>
					
			</div>
		</div>
<div class="container">
	<div class="row">
		<div class="col-sm-12 ">
			<div class="ch_name">॥ द्वितीयः अध्यायः॥  </div>
				<div class="sname">॥ तृतीयः पादः ॥</div>
				<hr>
<div class="section" id="SB_C02_S03" type="paada" data-name=" तृतीयः पादः " data-title="द्वितीयाध्याये  तृतीयः पादः ">
<div class="ssname">वियदधिकरणम्</div>
<div class="verse" type="sutra" id="" data-adhikaranaID="SB_C02_S03_A054" data-adhikarana="वियदधिकरणम्">
<div class="versetext">न वियदश्रुतेः ।। १ ।।  </div>
<a href="javascript:void(0);" class="show_bhashya" onclick="show_bhashya('#SB_C02_S03_V01')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V01">
<div class="bhashya" id="SB_C02_S03_V01_B1"> सांख्यादिवेदबाह्यतन्त्राणां न्यायाभासमूलतया विप्रतिषेधाच्चासामञ्जस्यमुक्तम्, इदानीं स्वपक्षस्य विप्रतिषेधादिदोषाभावख्यापनाय ब्रह्मकार्य्यतयाऽभिमतचिदात्मकप्रपञ्चस्य कायर्ताप्रकारो विशोध्यते । तत्र वियदुत्पद्यते न वेति संशय्यते । किं युक्तं न वियदुत्पद्यत इति, कुतः? अश्रुतेः; सम्भावितस्य हि श्रवणसम्भवः, असम्भावितस्य तु गगनकुसुमवियदुत्पत्त्यादेः शब्दाभिधेयत्वं न सम्भवति । न खलु निरवयवस्य सर्वगतस्याकाशस्यात्मन इव उतपत्तिर्निरूपयितुं शक्यते; अत एव चोत्पत्त्यसम्भवात् छान्दोग्ये  २.३.१        सृष्टिप्रकरणे तेजःप्रभृतीनामेवोत्पत्तिराम्नायते - ‘तदैक्षत बहु स्यां प्रजायेयेतितत्तेजोऽसृजत‘ इति । तैत्तिरी-यकाथर्वणादिषु ‘तस्माद्वा एतस्मादात्मन आकाशः सम्भूतः’ ‘एतस्माज्जायते प्राणो मनः सर्वेन्दिऽयाणि च खं वायुर्ज्योतिराप‘ इत्यादिषु श्रूयमाणा वियदुत्पत्तिरर्थविरोधाद्वाध्यत इति ।। १ ।।</div>
</div></div>
<div class="verse" type="sutra" id="" data-adhikaranaID="SB_C02_S03_A054" data-adhikarana="वियदधिकरणम्">
<div class="leading_bhashya" id="SB_C02_S03_V02_I01">  एवं प्राप्तेऽभिधीयते-</div>
<div class="versetext">अस्ति तु ।। २ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V02')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V02">
<div class="bhashya" id="SB_C02_S03_V02_B1"> अस्ति त्वाकाशस्योत्पत्तिः । अतीन्द्रियार्थविषया हि श्रुतिः प्रमाणान्तरातीतामपि वियदुत्पत्तिं प्रतिपादयितुं समर्थैव । न च श्रुतिप्रतिपन्नेऽर्थे तद्विरोधिनिरवयवत्वादिहेतुकमनुत्पत्त्यनुमानमुदेतुमलम्; आत्मनोऽनुत्पत्तिर्न  २.३.२        निरवयवत्वप्रयुक्तेति वक्ष्यते ।। २ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A054" data-adhikarana="वियदधिकरणम्">
<div class="leading_bhashya" id="SB_C02_S03_V03_I01">पुनश्चोदयति -  </div>
<div class="versetext">  गौण्यसम्भवाच्छब्दाच्च ।। ३ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V03')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V03">
<div class="bhashya" id="SB_C02_S03_V03_B1">  ‘तस्माद्वा एतस्मादात्मन आकाशः सम्भूत‘ इत्यादि वियदुत्पत्तिश्रुतिर्गौणीति कल्पयितुं युक्तम्, ‘तत्तेजोऽ-सृजत‘ इति सिसृक्षोर्ब्रह्मणः प्रथमं तेज उत्पद्यत इति तेजउत्पत्तिप्राथम्येन वियदुत्पत्तिप्रतिपादनासम्भवात् ‘वायुश्चान्तरिक्षं चैतदभृत‘मिति वियतोऽभृतत्वशब्दाच्च ।। ३ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A054" data-adhikarana="वियदधिकरणम्">
<div class="leading_bhashya" id="SB_C02_S03_V04_I01"> कथमेकस्य सम्भूतशब्दस्याकाशापेक्षया गौणत्वम्, अग्न्याद्यपेक्षया मुख्यत्वमिति चेत्तत्राह - </div>
<div class="versetext">स्याच्चैकस्य ब्रह्मशब्दवत् ।। ४ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V04')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V04">
<div class="bhashya" id="SB_C02_S03_V04_B1">  एमस्यैव ‘तस्माद्वा एतस्मादात्मन आकाशः संभूत‘इत्याकाशे मुख्यात्वासम्भवात्, गौणतया प्रयुकस्य सम्भृतशब्दस्य वायोरग्विरित्यादिष्वनुक्तस्य मुख्यत्वं स्यादेव - ब्रह्मशब्दवत्; यथाब्रह्मशब्दः ‘तस्मादेतद्व्रह्म नामरूपमन्नं च जायते’ इत्यत्र   प्रधाने गौणतया प्रयुक्तस्तस्मिन्नं च जायते’ इत्यत्र प्रधाने गौणतया प्रयुक्त -स्तस्मिन्नेव प्रकरणे ‘तपसा चीयते ब्रह्म ततोऽन्नमभिजायत‘इति ब्रह्मणि मुख्यतया प्रयुज्यते; तद्वत् । अनुपङ्गे  २.३.४        च श्रवणावृत्ताविवाभिधानावृत्तिर्विद्यत एवेत्यर्थः ।। ४ ।</div>
</div></div>
<div class="verse" type="sutra" id="" data-adhikaranaID="SB_C02_S03_A054" data-adhikarana="वियदधिकरणम्">
<div class="leading_bhashya" id="SB_C02_S03_V05_I01">परिहरति -</div>
<div class="versetext"> प्रतिज्ञाहानिरव्यतिरेकात् ।। ५ ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V05')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V05">
<div class="bhashya" id="SB_C02_S03_V05_B1">   छान्दोग्यश्रुत्यनुसारेणान्यासां वियदुत्पत्तिवादिनीनां श्रुतीनां गौणत्वं कल्पयितुं न युज्यते; यतः छान्दोग्य -श्रुत्यैव वियदुत्पत्तिरङ्गीकृता । ‘येनाश्रुतं श्रुत‘मित्यादिना ब्रह्मज्ञानेन सर्वज्ञानप्रतिज्ञानात्, तस्या हि प्रतिज्ञाया अहानिराकाशस्यापि ब्रह्मकार्य्यत्वेन तदव्यतिरेकादेव भवति ।।</div>
</div></div>
<div class="verse" type="sutra" id="" data-adhikaranaID="SB_C02_S03_A054" data-adhikarana="वियदधिकरणम्">
<div class="versetext">  शब्देम्यः ।। ६ ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V06')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V06">
<div class="bhashya" id="SB_C02_S03_V06_B1">  इतश्च वियदुतपत्तिश्छान्दोप्ये प्रतीयते ‘सदेव सोम्येदमग्र आसीदेकमेवाद्वितीय‘मिति प्राक् सृष्टेरेकत्वावधारण-शब्दात् ‘ऐतदात्म्यमिदं सर्वं’मित्येवामादिशब्देभ्यश्च कार्य्यत्वेन ब्रह्मणोऽव्यतिरेकप्रतीतेः, न च ‘तत्तेजोऽसृ-  २.३.६        जत‘ इति तेजस उत्पत्तिश्रुतिर्वियदुत्पत्तिं वारयति, वियदुत्पत्त्यवचनमात्रेण तेजसः प्रतीयमानं प्राथम्यं श्रुत्य-न्तप्रतिपन्नां वियदुत्पत्तिं न निवारयितुमलम् ।। ६ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A054" data-adhikarana="वियदधिकरणम्">
<div class="versetext">  यावद्विकारं तु विभागो लोकवत् ।। ७ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V07')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V07">
<div class="bhashya" id="SB_C02_S03_V07_B1">   तुशब्दश्चार्थे, ‘ऐतदात्म्यमिदं सर्व‘मित्यादिभिराकाशस्य विकारत्ववचनेन तस्याकाशस्य ब्रह्मणोऽपि विभा-गः - उत्पत्तिरप्युक्तैव । लोकवत्, - यथा लोक एते सर्वे देवदत्तपुत्रा’ इत्यभिधाय तेषु केपाञ्चित् तत उत्पत्ति वचनेन सर्वेषामुत्पत्तिरुक्ता स्यात् तद्वत्, एवं च सति ‘वायुश्चान्तरिक्षं चैतदमृत‘मिति सुराणामिव चिरका-लस्थायित्वाभिप्रायम् ।। ७ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A054" data-adhikarana="वियदधिकरणम्">
<div class="versetext"> एतेन मातरिश्वा व्याख्यातः ।। ८ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V08')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V08">
<div class="bhashya" id="SB_C02_S03_V08_B1">   अनेनैव हेतुना मातविश्वनो वायोरप्युत्पत्तिर्व्याख्याता, वियन्मातरिश्वनोः पृथग्योगकरणं ‘तेजोऽतस्तथा ह्याह’ इति मातरिश्वनः परामर्शार्थम् ।। ८ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A054" data-adhikarana="वियदधिकरणम्">
<div class="versetext">  असम्भवस्तु सतोऽनुपपत्तेः ।। ९ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V09')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V09">
<div class="bhashya" id="SB_C02_S03_V09_B1"> तुशब्दोऽवधारणार्थः, असम्भवः - अनुत्पत्तिः । सतः ब्रह्मण एव तद्वयतिरिक्तस्य कस्यचिदनुत्पत्तिर्न सम्भ-  २.३.९        वति - अनुपपत्तेः; एतदुक्तं भवति - वियन्मातरिश्वतोरुत्पत्तिप्रतिपादनमुदाहरणार्यम्, उत्पत्त्यसम्भवस्तु सतः परमकारस्य परस्यैव ब्रह्मणः तद्वयतिरिक्तस्य कृत्स्नस्याव्यक्तमहदहङ्कारतन्मात्रेन्द्रियवियत्पवनादिकस्य प्रप-ञ्चस्यैकविज्ञानेन सर्वविज्ञानप्रतिज्ञादिभिरवगतकार्य्यभावस्यानुत्पत्तिर्नोपपद्यत इति ।। ९ </div>
</div></div>
<div class="ssname">तेजोऽधिकरणम्</div>
<div class="verse" type="sutra" id="" data-adhikaranaID="SB_C02_S03_A055" data-adhikarana="तेजोऽधिकरणम्">
<div class="versetext">  तेजोऽतस्तथा ह्याह ।। १० ।।  </div>
<a href="javascript:void(0);" class="show_bhashya" onclick="show_bhashya('#SB_C02_S03_V10')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V10">
<div class="bhashya" id="SB_C02_S03_V10_B1"> ब्रह्मब्यतिरिक्तस्य कृत्स्नस्य ब्रह्मकार्य्यत्वमुक्तम्; इदानीं व्यवहितकार्य्याणां किं केवलात्तत्तदनन्तरकारणभूताद्वस्तुन उत्पत्तिः; अहोस्वित् तत्तद्रूपाद्व्रह्मण? इति चिन्त्यते । किं युक्तम्? केवला-  २.३.१०        त्तत्तद्वस्तुन इति कुतः? तेजस्तावत् अतः - मातरिश्वन एवोत्पद्ये ‘वायोरग्निः’ इति ह्याह ।। १० ।।</div>
</div></div>
<div class="verse" type="sutra" id="" data-adhikaranaID="SB_C02_S03_A055" data-adhikarana="तेजोऽधिकरणम्">
<div class="versetext">  आपः ।। ११ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V11')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V11">
<div class="bhashya" id="SB_C02_S03_V11_B1">   आपोऽपि अतः - तेजस एवोत्पद्यन्ते ‘अग्नेरापः’ ‘तदपोऽसृजत‘ इत्याह ।। ११ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A055" data-adhikarana="तेजोऽधिकरणम्">
<div class="versetext">  पृथिवी ।। १२ ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V12')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V12">
<div class="bhashya" id="SB_C02_S03_V12_B1">   पृथिवी अद्भय उत्पद्यते - ‘अद्भयः पृथिवी’ ‘ता अन्नमसृजन्ते’ इत्याह ।। १२ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A055" data-adhikarana="तेजोऽधिकरणम्">
	<div class="leading_bhashya" id="SB_C02_S03_V13_I01">नन्वन्नशब्देन कथं पृथिव्यभिधीयते? अत आह -  </div>
<div class="versetext"> अधिकाररूपशब्दान्तरेभ्यः ।। १३ ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V13')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V13">
<div class="bhashya" id="SB_C02_S03_V13_B1">महाभूतसृष्टयधिकारात्पृथिव्येवान्नशब्देनोक्तेति प्रतीयते । अदनीयस्य सर्वस्य पृथिवीविकारत्वात्कारणे कार्य्यशब्दः । तथा वाक्यशेषे भूतानां रूपसंशब्दने ‘यदग्नेरोहितं रूपं तेजस्तद्रूपं यच्छुक्लं तदपां यत् कृष्णं तदन्नस्य‘ इत्यप्तेजसोः सजातीयमेवान्नशब्दवाच्यं प्रतीयते । शब्दान्तरं च समानप्रकरणे ‘अग्नेरापः अभ्द्यः पृथिवी’ इति श्रूयते । अतः पृथिव्येवान्नशब्देनाच्यत इत्यभ्द्य एव पृथिवी जायते । उदाहृताः तेजःप्रभृतयः प्रदर्शनार्थाः । महदादयोऽपि स्वानन्तरवस्तुन एवोत्पद्यन्ते; यथाश्रुत्यभ्युपगमाविरोधात्, ‘एतस्माज्जायते प्राणो मनः सर्वेन्द्रियाणि च । खं वायुर्ज्योतिरापः पृथिवी विश्वस्य धारिणी’ तस्मादेतद्व्रह्म नामरूपपन्नं च  २.३.१३        जायते’ ‘तस्माद्वा एतस्मादात्मनः आकाशः संभूतः’ ‘तत्तेजाऽसृजत‘ इत्यादयो ब्रह्मणः परम्परया कार-णत्वेप्युपपद्यन्त इति । १३ ।।</div>
</div></div>
<div class="verse" type="sutra" id="" data-adhikaranaID="SB_C02_S03_A055" data-adhikarana="तेजोऽधिकरणम्">
<div class="leading_bhashya" id="SB_C02_S03_V14_I01"> एवं प्राप्ते प्रचक्ष्महे -  </div>
<div class="versetext">  तदभिध्यानादेव तु तल्लिङ्गात्सः ।। १४ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V14')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V14">
<div class="bhashya" id="SB_C02_S03_V14_B1">  तुशब्दात् पक्षो व्यावृत्तः, महदादिकार्याणामपि तत्तदनन्तरवस्तुशरीरकः स एव पु◌ुरुषोत्तमः कारणम्, कुतः? तदभिध्यानरूपात्तल्लिङ्गात्; अभिध्यानम् - बहु स्यामिति सङ्कल्पः ‘तत्तेज ऐक्षत बहु स्यां प्रजायेयेति, ता आप एक्षन्त वह्वयः स्याम प्रजायेमिह’ इत्यात्मनो बहुभवनसङ्कल्परूपेक्षणश्रवणान्महदहङ्कारा-काशादीनामपि कारणानां तथाविधेक्षापूर्विकैव स्वकाय्यर्सृष्टिरिति गम्यते, तथाविधं चेक्षणं तत्तच्छरीरकस्य परस्यैव ब्रह्मण उपपद्यते । श्रूयते च सर्वशरीरकत्वेन सर्वात्मकत्वं परस्य ब्रह्मणोऽन्तर्याभिब्राह्मणे ‘यः पृथिव्यां तिष्ठन्, योऽप्सु तिष्ठन्, यस्तेजसि तिष्ठन् यो वायौ तिष्ठन्, य आकाशे तिष्ठन्’ इत्यादि । सुवालोपनिपदि च ‘यस्य पृथिवी शरीर’ मित्यारभ्य ‘यस्याहङ्कारः, शरीरं यस्य बुद्धिः शरीरं, यस्याव्यक्तं शरीर’ मित्यादि ।। १४ ।।  </div>
</div></div>
<div class="verse" type="sutra" id="" data-adhikaranaID="SB_C02_S03_A055" data-adhikarana="तेजोऽधिकरणम्">
<div class="leading_bhashya" id="SB_C02_S03_V15_I01"> ‘एतस्माज्जायते प्राणो मनःसर्वेन्द्रियाणि च‘ इत्यादिषु । यच्चोक्तम् - श्रूयमाणा ब्रह्मणः प्राणादिसृष्टिः परम्परयाऽप्युपपद्यत इति; अत्रोच्यते -  </div>
<div class="versetext"> विपर्ययेण तु क्रमोऽत उपपद्यते च ।। १५ ।।  </div>
<a href="javascript:void(0);" class="show_bhashya" onclick="show_bhashya('#SB_C02_S03_V15')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V15">
<div class="bhashya" id="SB_C02_S03_V15_B1">  तुशब्दोऽवधारणार्थः । अव्यक्तमहदहङ्काराकाशादिक्रमाद्विपर्ययेण यः सर्वेषां कार्य्याणां ब्रह्मानन्तर्यरूपः क्रमः ‘एतस्माज्जायते प्राणः’ इत्यादिषु प्रतीयते, स च क्रमस्तत्तद्रूपाद्व्रह्मणस्तत्तत्कार्य्योत्पत्तेरेवोपपद्यते । परम्परया  २.३.१५        कारणत्वे ह्यानन्नतर्यश्रवणमुपरुध्येत । अतः ‘एतस्माज्जायते’ इत्यादिकमपि सर्वस्य ब्रह्मणः साक्षात्सम्भ-वोत्तम्भनम् ।। १५ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A055" data-adhikarana="तेजोऽधिकरणम्">
<div class="versetext"> अन्तरा विज्ञानमनसी क्रमेण तल्लिङ्गादिति चेन्नाविशेषात् ।। १६ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V16')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V16">
<div class="bhashya" id="SB_C02_S03_V16_B1"> विज्ञानसाधनत्वादिन्द्रियाणि विज्ञानमित्युच्यन्ते; यदुक्तम् ‘एतस्माज्जायते’ इत्यादिना सर्वस्य ब्रह्मणोऽ-नन्तरकार्य्यत्वं श्राव्यते; अतश्चानेन वाक्येन सर्वस्य साक्षाद्व्रह्मण उत्पत्तिरभिध्यानलिङ्गावगतोत्तभ्यत इति; तन्नोपपद्यते - क्रमविशेषपरत्वादस्य वाक्यस्य; अत्रापि सर्वेषां क्रमप्रतीतेः । स्वादिषु तावत् श्रुत्यन्तरसिद्धः क्रमोऽत्रापि प्रतीयते - तैः सह पाठलिङ्गाद्भूतप्राणयोरन्तराले विज्ञानमनसी अपि क्रमेणोत्पद्यत इति प्रती- यते । अतः सर्वस्य साक्षाद्व्रह्मण एव सम्भवस्योत्तम्भकमिदां वाक्यं न भवति इति चेत् तन्न, अविशेषात् ‘एतस्माज्जायते प्राणः’ इत्यनेनाविशेषात् । विज्ञानमनसोः स्वादीनां च ‘एतस्माज्जायते’ इत्यनेन साक्षात्सम्भवरूपसम्बनधस्याभिधेयस्य सर्वेषां प्राणादिपृथिव्यन्तानामविशिष्टत्वात्स एव विधेयः न क्रमः । श्रुत्यन्तरसिद्धक्रमविरोधाच्च नेदं क्रमपरम्, ‘पृथिव्यप्सु प्रलीयते’   इत्यारभ्य ‘तमः एकीभवति’ इत्यन्तेन क्रमान्तरप्रतीतेः, अतोऽव्यक्तादिशरीरकात् परस्माद्व्रह्मण एव सर्वकार्याणामुत्पत्तिः । तेजःप्रभृतयश्च शब्दा-स्तदात्मभूतं ब्रह्मैवाभिदधति ।। १६ ।।</div>
</div></div>
<div class="verse" type="sutra" id="" data-adhikaranaID="SB_C02_S03_A055" data-adhikarana="तेजोऽधिकरणम्">
<div class="leading_bhashya" id="SB_C02_S03_V17_I01"> नन्वेवं सर्वशब्दानां ब्रह्मवाचित्वे सति तैस्तैश्शब्दैस्तत्तद्वस्तुव्यपदेशो व्युत्पत्तिसिद्ध उपरुध्येत; तत्राह-  </div>
<div class="versetext">चराचरव्यपाश्रयस्तु स्यात्तद्वयपदेशो भाक्तस्तद्भावभावित्वात् ।। १७ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V17')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V17">
<div class="bhashya" id="SB_C02_S03_V17_B1"> तुशब्दश्चोदितशङ्कानिवृत्त्यर्थः; निखिलजङ्गमस्थावरव्यपाश्रयस्तत्तच्छव्दव्यपदेशो भाक्तः - वाच्यैकदेशे भज्यत इत्यर्थः । समस्तवस्तुप्रकारिणो ब्रह्मणः प्रकारभूतवस्तुग्राहिप्रत्यक्षादिप्रमाणाविषयत्वाद्वेदान्त-श्रवणात्प्राक् प्रकार्य्यप्रतीतेः, प्रकारिप्रतीतिभावभावित्वाच्च तत्पर्य्यवसानस्य, लोके तत्तद्वस्तुमात्रे वाच्यैकदेशे ते ते शब्दा खखभङ्कत्वा भङ्कत्वाव्यपदिश्यन्ते । अथवा तेजःप्रभृतिभिः शब्दैस्तत्तद्वस्तुमात्र-वाचितया व्युत्पन्नैर्ब्रह्मणो व्यपदेशो भाक्तः स्यात् - अमुख्यः स्यादित्याशङ्कयचराचरव्यपाश्रयस्तु - इत्यच्यते । चराचरव्यपाश्रयः तद्वयपदेशः - तद्वाचिशब्दः, चराचरवाचिशब्दो ब्रह्मण्यभाक्तो मुख्य एव, कुतः ब्रह्मभावभावित्वात् सर्वशब्दानां वाचकभावस्य, नामरूपव्याकरणश्रुत्या हि तथाऽवगतम् ।। १७ ।।</div>
</div></div>
<div class="ssname">आत्माधिकरणम्</div>
<div class="verse" type="sutra" id="" data-adhikaranaID="SB_C02_S03_A056" data-adhikarana="आत्माधिकरणम्">
<div class="versetext"> नात्मा श्रुतेर्नित्यत्वाच्च ताभ्यः ।। १८ ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V18')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V18">
<div class="bhashya" id="SB_C02_S03_V18_B1"> वियदादेः कृत्स्नस्य परस्माद्व्रह्मण उत्पत्तिरुक्ता, इदानीं जीवस्याप्युपत्तिरस्ति नेति संशय्यते; किं युक्तमस्तति◌ि, कुतः, एकविज्ञानेन सर्वविज्ञानप्रतिज्ञोपपत्तेः, प्राक्सष्टेरेकत्वावधारणाच्च । विय-दादेरिव जीवस्याप्युत्पत्तिवादिन्यः श्रुतयश्च सन्ति-‘यतः प्रसूता जगतः प्रसू◌ूती तोयेन जीवान् व्यससर्ज भूम्याम्’ ‘प्रजापतिः प्रजा असृजत’ ‘सन्मूलाः सोभ्येमाः सर्वाः प्रजा सदायतना सत्प्रतिष्ठा’ ‘यतो वा इमानि भृतानि जायन्त’ इति । एवं सचेतनस्य जगत उत्पत्तिवचनाज्जीवस्याप्युत्पत्तिः प्रतीयते-न च वाच्यं ब्रह्मणो नित्यत्वात्तत्त्वमस्यादिभिश्च जीवस्य ब्रह्मत्वावगमात् जीवस्य नित्यत्वमिति ‘ऐतदात्म्यमिदं सर्वं’ ‘सर्वं खल्विदं ब्रह्म’ इत्येवगादिभिर्वियदादेरनि ब्रह्मत्वावगमात्तस्यापि नित्यत्वप्रसक्तेः । अतो जीवोऽपि वियदादिवदुत्पद्यत इत्येवं  </div>
<div class="bhashya" id="SB_C02_S03_V18_B2">  प्राप्तेऽभिधीयते-नात्मा श्रुतेरिति । नात्मोत्पद्यते; कुतः? श्रुतेः, ‘न जायते म्रियते वा विपश्चित्, ज्ञाज्ञौ द्वावजा’वित्यादिभिर्जीवस्योत्पत्तिप्रतिषेधो हि श्रुयते । आत्मनो नित्यत्वं च ताभ्यः श्रुतिभ्य एवावगम्यते ‘नित्यो नित्यानां चेतनश्चेतनानामेको बहूनां यो विदधाति कामान्’ ‘अजो नित्यः शाश्वतोऽयं पुराणो न हन्यते हन्यमाने शरीरे’ इत्यादिभ्यः । अतश्च नात्मोत्पद्यते, कथं तर्हि एकविज्ञानेन सर्वविज्ञानप्रतिज्ञोपपद्यते; इत्थमुपपद्यते- जीवस्यापि कार्य्यत्वात्कार्य्यकारणयोरनन्यत्वाच्च । एवं तर्हि वियदादिवदुत्पत्तिमत्त्वमङ्गीकृतं स्यात्; नेत्युच्यते-कार्य्यत्वं हि नामैकस्य द्रव्यस्यावस्थान्तरापत्तिः, तज्जीवस्याप्यस्त्येव । इयांस्तु विशेषः- वियदादेरचेतनस्य यादृशोऽन्यथाभावो न तादृशो जीवस्य, ज्ञानसङ्कोचविकासलक्षणो जीवस्यान्यथाभावः, वियदादेस्तु स्वरूपान्यथाभावलक्षणः । सेयं स्वरूपान्यथाभावलक्षणोत्पत्तिर्जीवे प्रतिषिध्यते ।  २.३.१८        एतदुक्तं भवति-भोग्यभोक्तृनियन्तृन् विविक्तस्वभावान् प्रतिपाद्य भोग्यगतमुत्पत्त्यादिकं भोक्तरिप्रतिषिध्य तस्य नित्यतां च प्रतिपाद्य भोग्यगतमुत्पत्त्यादिकं भोक्तृगतं चापुरुषार्थाश्रयत्वं नियन्तरिप्रतिषिध्य तस्य नित्य-त्वं, निरवद्यत्वं, सर्वदा सर्वज्ञत्वं, सत्यसङ्कल्पत्वं,करणाधिपाधिपत्वं, विश्वस्यपतित्वं, च प्रतिपाद्य सर्वाव-स्थयोश्चिदचितोस्तं प्रतिशरीरत्वं तस्य चात्मत्वं प्रतिपादितम्, अतस्सर्वदाचिदचिद्वस्तुशरीरतया तत्प्रकारं ब्रह्म; कदाचित्स्वस्माद्विभक्तव्यपदेशानर्हतिसूक्ष्मदशापन्नचिदचिद्वस्तुशरीरं तिष्ठति, तत्कारणावस्थं ब्रह्म; कदाचिच्च विभक्तनामरूपस्थूलचिदद्विस्तु शरीरं, तच्च कार्य्यावस्थं, तत्र कारणावस्थस्य कार्यावस्थापत्तावचिदंशस्य कारणावस्थायां शब्दादिविहीनस्य भोग्यत्वाय शब्दादिमत्तयां स्वरूपान्यथाभावरूपविकारो भवति, चिदंशस्य च कर्मफलविशेषभोकतृत्वाय तदनुरूपज्ञानविकासरूप-विकारो भवति, उभयप्रकारविशिष्टे नियन्त्रंशे तदवस्थतदुभयविशिष्टतारूपविकारो भवति; कारणावस्थाया अवस्थान्तरापत्तिरूपो विकारः प्रका-रद्वये प्रकारिणि च समानः । अत एवैकस्यावस्थान्तरापत्तिरूप-विकारापेक्षया ‘येनाश्रुतं श्रुत’मित्येकविज्ञानेन सर्वविज्ञानं प्रतिज्ञाय मृदादिदृष्टान्तः ‘यथा सोम्यैकेन’ इत्यादिना निदर्शितः । ईदृशज्ञानसङ्कोचविकासकरतत्तद्देहसम्बन्धवियोगाभिप्रायाः जीवस्योत्पत्तिमरण-वादिन्यः ‘प्रजापत्तिः प्रजा असृजत’ इत्याद्याः श्रुतयः अचिदंशवत्स्वरूपान्यथात्वाभावाभिप्राया उत्पत्तिप्रतिषेधवादिन्यो नित्यत्ववादिन्यश्च ‘न जायते म्रियते’ इत्याद्याः, ‘नित्यो नित्याना’मित्याद्याश्च श्रुतयः । स्वरूपान्यथात्वज्ञानसङ्कोचविकासरूपोभयविधानिष्टविकाराभावा-भिप्रायः, ‘स वा एव महानज आत्माऽजरोऽमरोऽमृतो ब्रह्म’ ‘नित्यो नित्याना’मित्याद्याः परविषयाः श्रुतयः । एवं सर्वदा चिदचिद्वस्तु-विशिष्टस्य ब्रह्मणः प्राक्सृष्टेरेकत्वावधारणं च नामरूपविभागाभावादुप-  २.३.१८        पद्यते । ‘तद्धेदं तर्ह्यव्याकृतमासीत्तन्नामरूपाभ्यां नानात्वैकत्वे वदति-इति । ये त्वविद्योपाधिकं जीवत्वं वद-न्ति, ये च पारमार्थिकोपाधिकृतम्, ये च सन्मात्र स्वरूपं ब्रह्म स्वयमेव भोक्तृभोग्यनियन्तृरूपेण त्रिधाऽव-स्थितं वदन्ति, सर्वेऽप्येते अविद्याशक्तेरुपाधिशक्तेर्भोक्तृभोग्यनियन्तृशक्तीनां च प्रलयकालेऽवस्थानेऽपि तदानीमेकत्वावधारणं नाम रूपविभागाभावादेवोपादयन्ति । ‘वैषम्यनैर्घृण्ये न सापेक्षत्वात् कर्माविभागादिति चेन्नानादित्वादुपपद्यते चाप्युपलभ्यते च’ इति सूत्राभ्यां जीवभेदस्य तत्कर्मप्रवाहस्य चानादित्वाभ्युपगमाच्च । इयान् विशेषः- एकस्यानाद्यविद्या ब्रह्म स्वयमेव मुह्यति, अन्यस्य पारमार्थिकानाद्युपाधिना ब्रह्म स्वयमेव बध्यते, उपादिब्रह्मव्यतिरिक्तवस्त्वन्तराभावात् । अपरस्य ब्रह्मैव विचित्राकारेण परिणमते, कर्म-फलानि चानिष्टानि भुङ्क्ते; नियन्त्रशस्य भोक्तृत्वाभावेऽपि सर्वज्ञत्वात्स्वस्मादभिन्नं भोक्तारमनुसन्दधा- तीति स्वयमेव भुङ्क्ते; अस्माकं तु स्थूलसूक्ष्मावस्थचिदचिद्वस्तुशरीरं ब्रह्म कार्यकारणोमयावस्थावस्थित- मपि सर्वदा निरस्तनिरिखलदोषगन्धं सत्यसङ्कल्पत्वाद्यपरिमितोदारगुणसागरमवतिष्ठते । प्रकारभूतचिद-  </div>
</div></div>
<div class="ssname">ज्ञाधिकरणम्</div>
<div class="verse" type="sutra" id="" data-adhikaranaID="SB_C02_S03_A057" data-adhikarana="ज्ञाधिकरणम्">
<div class="versetext">   ज्ञोऽत एव ।। १९ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V19')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V19">
<div class="bhashya" id="SB_C02_S03_V19_B1">वियदादिवज्जीवो नोत्पद्यत इत्युक्तम्, तत्प्रसङ्गेन जीस्वरूपं निरूप्यते । किं सुगत-कपिलाभिमतचिन्मात्र-मेवात्मनः स्वरूपम्? उत कणभुगभिमतपाषाणकल्पस्वरूपमचित्स्वरूपमेवागन्तुक-  २.३.१९        चैतन्यगुणकम्? । अत ज्ञातृत्वमेवास्य स्वरूपम्? इति, किं युक्तं चिन्मात्रमिति । कुतः, तथा श्रुतेः । अन्त-र्यामिब्राह्मणे हि ‘य आत्मनि तिष्ठ’न्निति माध्यन्दिनीयपर्यायस्य स्थाने ‘यो विज्ञाने तिष्ठ’न्निति काण्वा अधीयते तथा- ‘विज्ञानं यज्ञं तनुते कर्माणि तनुतेऽपि च’ इति कर्तुरात्मनो विज्ञानमेव स्वरूपं श्रूयते । स्मृतिषु च ज्ञानस्वरूपमत्यन्तनिर्मलं परमार्थतः’ इत्यादिष्वात्मनो ज्ञानस्वरूपत्वं प्रतीयते । अपरस्तु-जीवात्मनो ज्ञानत्वे ज्ञातृत्वे च स्वाभाविकेऽभ्युपगम्यमाने तस्य सर्वगतस्य सर्वदा सर्वत्रोपलब्धिप्रसङ्गात्, करणानां च वैयर्थ्यात्, सुषुप्तिमूर्च्छादिषु सतोऽप्यात्मनश्चैतन्यानुपलब्धेर्जाग्रतस्सामग्रयां सत्यां ज्ञानोत्पत्तिदर्शनादस्य न ज्ञानस्वरूपम्; नापि ज्ञातृत्वम्, आगन्तुकमेव चैतन्यं, सर्वगतत्वं चात्मनोऽवश्याभ्युपेत्यम्, सवर्त्र कार्य्यो-पलब्धेः सर्वत्रात्मनः सन्निधानाभ्युपगमाच्छरीरगमनेनैव कार्य्यसम्भवे सति गतिकल्पनायां प्रमाणाभावाच्च । श्रुतिरपि सुषुप्तिवेलायां ज्ञानाभावं दर्शयति ‘नाहं खल्वयमेवं सम्प्रत्यात्मानं जानात्ययमहमस्मीति नो एव  २.३.१९        इमानि भूतानि’ इति । तथा मोक्षदशायां ज्ञानाभावं दर्शयति ‘न प्रेत्य सञ्ज्ञास्ति’ इति; ज्ञानस्वरूपमित्या-दिप्रयोगस्तु ज्ञानस्य तदसाधारणगुणत्वेन लाक्षणिक इति- </div>
<div class="bhashya" id="SB_C02_S03_V19_B2">एवं प्राप्ते प्रचक्ष्महे- ज्ञोऽत एव । ज्ञ एव- अयमात्माज्ञातृत्वस्वरूप एव, न ज्ञानमात्रम्, नापि जडस्वरूपः, कुतः? अत एव नुतेरेवेत्यर्थः । नात्मा श्रुते’रिति प्रकृता श्रुतिः- अतश्शब्देन परामृश्यते । तथा छान्दोग्ये प्रजापतिवाक्ये मुक्तामुक्तात्मस्वरूपकथने ‘अथ यो वेदेदं जिघ्राणीति स आत्मा’ ‘मनसैवैतान्कामान्पश्यन् रमते य एते ब्रह्मलोके’ ‘सत्यकामः सत्यसङ्कल्पः’ ‘नोपजनं स्मरन्निदं शरीरम्’ अन्यत्रापि ‘न पश्यो मृत्युं पश्यति’ तथा वाजसनेयके ‘कतम आत्मा’ इति पृष्टवा ‘योऽयं विज्ञानमयः प्राणेषु हृद्यन्तर्ज्योतिः पुरुषः’ इति; ‘तथा विज्ञातारमरे केन विजानीयात्’ ‘जानात्येवायं पुरुषः’ तथा ‘एष हि द्रष्टा श्रोता घ्राता रसयिता मन्ता बोद्धा कर्त्ता विज्ञानात्मा पुरुषः’ ‘एवमेवास्य परिद्रष्टुरिमाः षोडशकला’ इति ।। १९ ।।  </div>
</div></div>
<div class="verse" type="sutra" id="" data-adhikaranaID="SB_C02_S03_A057" data-adhikarana="ज्ञाधिकरणम्">
<div class="leading_bhashya" id="SB_C02_S03_V20_I01"> यत्तूक्तं ज्ञातृत्वे स्वाभाविके सति सर्वगतस्य तस्य सर्वदा सर्वत्रोपलब्धिः प्रसज्येत इति; तत्रोच्यते- </div>
<div class="versetext">उत्क्रान्तिगत्यागतीनाम् ।। २० ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V20')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V20">
<div class="bhashya" id="SB_C02_S03_V20_B1">नायं सर्वगतः, अपि त्वणुरेवायमात्मा; कुतः? उत्क्रान्तिगत्यागति◌ीनां श्रुतेः । उत्क्रान्तिस्तावच्छ्रूयते ‘तेन  २.३.२०        प्रद्योतेनैष आत्मानिष्क्रामति चक्षुषो वा मूर्ध्नो वा अन्येभ्यो वा शरीरदेशेभ्यः’ इति । गतिरपि ‘ये वै केचास्मा-ल्लोकात्प्रयन्ति चन्द्रमसमेव ते सर्वे गच्छन्ति’ इति । आगतिरपि ‘तस्माल्लोकात्पुनरेत्यस्मै लोकाय कर्मणे’ इति । विभुत्वे ह्येता उत्क्रान्त्यादयो नोपपद्येरन् ।। २० ।।</div>
</div></div>
<div class="verse" type="sutra" id="" data-adhikaranaID="SB_C02_S03_A057" data-adhikarana="ज्ञाधिकरणम्">
<div class="versetext">स्वात्मना चोत्तरयोः ।। २१ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V21')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V21">
<div class="bhashya" id="SB_C02_S03_V21_B1"> च शब्दोऽवधारणे । यद्यपि शरीरवियोगरूपत्वेन उत्क्रान्तिः स्थिरस्यात्मनः कथञ्चिदुपपद्यते; गत्यागती तु न कथञ्चिदुपपद्येते । अतस्ते स्वात्मनैव सम्पाद्ये ।। २१ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A057" data-adhikarana="ज्ञाधिकरणम्">
<div class="versetext"> नाणुरतच्छ्रुतेरिति चेन्नेतराधिकारात् ।। २२ ।।  </div>
<a href="javascript:void(0);" class="show_bhashya" onclick="show_bhashya('#SB_C02_S03_V22')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V22">
<div class="bhashya" id="SB_C02_S03_V22_B1"> ‘योऽयं विज्ञानमयः प्राणेषु’ इति जीवं प्रस्तुत्य ‘स वा एव महानज आत्मा’ इति महत्वश्रुतेर्नाणुर्जीव इति चेन्नेतराधिकाराज्जीवादितरस्य प्राज्ञस्य तत्राधिकारात्, यद्यप्युपक्रमे जीवः प्रस्तुतः तथाऽपि यस्यानुवित्तः प्रतिबुद्ध आत्मेति मध्ये परः प्रतिपाद्यते इति तत्सम्बन्धीदं महत्त्वम्, न जीवस्य ।। २२ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A057" data-adhikarana="ज्ञाधिकरणम्">
<div class="versetext">  स्वशब्दोन्मानाभ्यां च ।। २३ ।।  </div>
<a href="javascript:void(0);" class="show_bhashya" onclick="show_bhashya('#SB_C02_S03_V23')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V23">
<div class="bhashya" id="SB_C02_S03_V23_B1">   साक्षादणुशब्द एव श्रूयते ‘एषोऽणुरात्मा चेतसा वेदिव्तयो यस्मिन्प्राणः पञ्चधा संविवेश’ इति । उद्धृत्य मानम्-उन्मानम्, अणुसदृशं वस्तूद्धृत्य तन्मानत्वं जीवस्य श्रुयते ‘बालाग्रशतभागस्य शतधा कल्पितस्य च भागो जीवः स विज्ञेयः’ इति । ‘आराग्रमात्रो ह्यवरोऽपि दृष्ट’ इति च, अतोऽणुरेवायमात्मा ।। २३ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A057" data-adhikarana="ज्ञाधिकरणम्">
<div class="leading_bhashya" id="SB_C02_S03_V24_I01"> अथ स्यादात्मनोऽणुत्वे सकलशरीरव्यापिनी वेदना नोपपद्यत इति, तत्र मतान्तरेण परिहारमाह - </div>
<div class="versetext"> अविरोधश्चन्दनवत् ।। २४ ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V24')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V24">
<div class="bhashya" id="SB_C02_S03_V24_B1">  यथा हरिचन्दनविन्दुर्देहैकदेशवर्त्यपि सकलदेहव्यापिनमाह्लादं जनयति, तद्वदात्माऽपि देहैकदेशवर्त्तीसकल-देशवर्तिर्नी वेदनामनुभवति ।। २४ ।।</div>
</div></div>
<div class="verse" type="sutra" id="" data-adhikaranaID="SB_C02_S03_A057" data-adhikarana="ज्ञाधिकरणम्">
<div class="versetext">अवस्थितिवैशेष्यादिति चेन्नाऽभ्युपगमाद्धृदि हि ।। २५ ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V25')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V25">
<div class="bhashya" id="SB_C02_S03_V25_B1">   हरिचन्दनविन्द्वादेर्द्देहदेशविशेषावस्थितिविशेषात् तथा भावः, आत्मनस्तु तन्न विद्यत इति चेत्-न, आत्म-नोऽपि देहदेशविशेषे स्थित्यभ्युपगमात् हृदयदेश ह्यात्मनः स्थितिः श्रूयते ‘हृदि ह्ययमात्मा तत्रैकशतं नाडी-ना’मिति । तथा ‘कतम आत्मा’ इति प्रकृत्य ‘योऽयं विज्ञानमयः प्राणेषु हृद्यन्तज्र्योतिः’ इति, आत्मनो देश-विशेषस्थितिख्यापनाय चन्दनदृष्टान्तः प्रदर्शितः । न तु चन्दनस्य देशविशेषापेक्षा ।। २५ ।।</div>
</div></div>
<div class="verse" type="sutra" id="" data-adhikaranaID="SB_C02_S03_A057" data-adhikarana="ज्ञाधिकरणम्">
<div class="leading_bhashya" id="SB_C02_S03_V26_I01">  एकदेशवर्त्तिनः सकलदेहव्यापिकार्य्यकरत्वप्रकारं स्वमतेनाह -  </div>
<div class="versetext">  गुणाद्वाऽऽलोकवत् ।। २६ ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V26')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V26">
<div class="bhashya" id="SB_C02_S03_V26_B1">वाशब्दो मतान्तरव्यावृत्त्यर्थः, आत्मा स्वगुणेन ज्ञानेन सकलदेहं व्याप्यावस्थितः, आलोकवत्; यता मणि-द्युमणिप्रभृतीनामेकदेशवर्त्तिनामालोकोऽनेकदेशव्यापी दृश्यते तद्वद्धृदयस्थस्यात्मनो ज्ञानं सकलदेहं व्याप्य वर्त्ततेः ज्ञातुः प्रभास्थानीयस्य ज्ञानस्य स्वाश्रयादन्यत्र वृत्तिर्मणिप्रभावदुपपद्यते- इति प्रथमसूत्रे स्थापितम् ।। २६ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A057" data-adhikarana="ज्ञाधिकरणम्">
<div class="leading_bhashya" id="SB_C02_S03_V27_I01">ननूक्तं ज्ञानमात्रमेवात्मेति तत्कथं ज्ञानस्य स्वरूपव्यतिरिक्तगुणत्वमुच्यते; तत्राह -  </div>
<div class="versetext">  व्यतिरेको गन्धवत्तथा च दर्शयति ।। २७ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V27')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V27">
<div class="bhashya" id="SB_C02_S03_V27_B1"> यथा पृथिव्या गन्धस्य गुणत्वेनोपलभ्यमानस्य ततो व्यतिरेकः, तथा जानामीति ज्ञातुर्गुणत्वेन प्रतीयमानस्य ज्ञानस्यात्मनो व्यतिरेकः सिद्धः; दर्शयति च नुतिः ‘जानात्येवायं पुरुषः’ इति ।। २७ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A057" data-adhikarana="ज्ञाधिकरणम्">
<div class="versetext">पृथगुपदेशात् ।। २८ ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V28')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V28">
<div class="bhashya" id="SB_C02_S03_V28_B1"> स्वशब्देनैव विज्ञानं विज्ञातुः पृथगुपदिश्यते ‘न हि विज्ञातुर्विज्ञातेर्विपरिलोपो विद्यते’ इति ।। २८ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A057" data-adhikarana="ज्ञाधिकरणम्">
<div class="leading_bhashya" id="SB_C02_S03_V29_I01"> यत्तूक्तं ‘यो विज्ञाने तिष्ठन्, विज्ञानं यज्ञं तनुते, ज्ञानस्वरूपमत्यन्तनिर्मलम्’ इत्यादिषु ज्ञानमेवात्मेति व्यप-दिश्यत इति; तत्राह-  </div>
<div class="versetext"> तद्गुणसारत्वात्तु तद्वयपदेशः प्राज्ञवत् ।। २९ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V29')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V29">
<div class="bhashya" id="SB_C02_S03_V29_B1"> तु शब्दश्चोद्यं व्यावर्तयति । तद्गुणसारत्वात् विज्ञानगुणसारत्वादात्मनो विमानमिति व्यपदेशः, विज्ञानमेवास्य सारभूतो गुणः, यथा प्राज्ञस्यानन्दः सारभूतोगुण इति प्राज्ञ आनन्दशब्देन व्यपदिश्यते ‘यदेष आकाश आनन्दो न स्यात्, आनन्दो ब्रह्मेति व्यजाना’दिति प्राज्ञस्य ह्यानन्दस्सारभूतो गुणः ‘स एको ब्रह्मण आनन्दः, आनन्दं ब्रह्मणो विद्वान्न विभेति कुतश्चने’ति, यथा वा ‘सत्यं ज्ञानमनन्तं ब्रह्मे’ति विपश्चितः प्राज्ञस्य ज्ञानशब्देन व्यप-देशः ‘सह ब्रह्मणा विपश्चिता, यस्सर्वज्ञ’ इत्यादिषु प्राज्ञस्य ज्ञानं सारभूतो गुण इति विज्ञायते ।। २९ ।।</div>
</div></div>
<div class="verse" type="sutra" id="" data-adhikaranaID="SB_C02_S03_A057" data-adhikarana="ज्ञाधिकरणम्">
<div class="versetext">   यावदात्मभावित्वाच्च न दोषतद्दर्शनात् ।। ३० ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V30')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V30">
<div class="bhashya" id="SB_C02_S03_V30_B1">  विज्ञानस्य यावदात्मभाविधर्मत्वात् तेन तद्वयपदेशो न दोषः । तथा च खण्डादयो यावत्स्वरूपभाविगोत्वा-दिधर्मशब्देन गौरिति व्यपदिश्यमाना दृश्यन्ते-स्वरूप  निरूपणधर्मत्वादित्यर्थः । चकारात् ज्ञानवदात्मनोऽपि स्वप्रकाशत्वेन विज्ञानमिति व्यपदेशे न दोष इति समुच्चिनोति ।।  </div>
</div></div>
<div class="verse" type="sutra" id="" data-adhikaranaID="SB_C02_S03_A057" data-adhikarana="ज्ञाधिकरणम्">
<div class="leading_bhashya" id="SB_C02_S03_V31_I01"> यच्चोक्तं सुषुप्त्यादिषु ज्ञानाभावात् ज्ञानस्य न स्वरूपानुबन्धिधर्मत्वमिति, तत्राह - </div>
<div class="versetext"> पुंस्त्वादिवत्त्वस्य सतोऽभिव्यक्तियोगात् ॥ ३१ ॥</div>
<a href="javascript:void(0);" class="show_bhashya" onclick="show_bhashya('#SB_C02_S03_V31')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V31">
<div class="bhashya" id="SB_C02_S03_V31_B1"> तुशब्दश्चोदिताशङ्कानिवृत्त्यर्थः । अस्य ज्ञानस्य सुषुप्त्यादिष्वपि विद्यमानस्य जागर्यादिष्वभिव्यक्तेस्सम्भवात्, स्वरूपानुबन्धिधर्मत्वोपपत्तिः (पुंस्त्वादिवत्) । यथा पुंस्त्वाद्यसाधारणस्य धातोर्बाल्यावस्थायां सतोऽप्यनभिव्यक्तस्य युवत्वेऽभिव्यक्तौ पुंसस्तद्वत्ता न कादाचित्की भवति । सप्तधातुमयत्वं हि शरीरस्य स्वरूपानुबन्धि । । तत्सप्तधातु त्रिमलं द्वियोनि चतुर्विधाहारमयं शरीरम् इति शरीरस्वरूपव्यपदेशात् । सुषुप्त्यादिष्वप्यहमर्थः प्रकाशत इति प्रागेवोक्तम् । तस्य विद्यमानस्य ज्ञानस्य विषयगोचरत्वं जागर्यादावुपलभ्यते । एते चात्मनो ज्ञातृत्वादयो धर्माः प्रागेवोपपादिताः । अतो ज्ञातृत्वमेव जीवात्मनः स्वरूपम् । स चायमात्माऽणुपरिमाणः । । न प्रेत्य संज्ञास्तीत्यपि न मुक्तस्य ज्ञानाभाव उच्यते, अपि तु । एतेभ्यो भूतेभ्यस्समुत्थाय तान्येवानुविनश्यतीति संसारदशायां यद्भूतानुविधायिप्रयुक्तं जन्मनाशादिदर्शनं तन्मुक्तस्य न विद्यते, । न पश्यो मृत्युं पश्यति न रोगं नोत दुःखताम् । सर्वं ह पश्यः पश्यति सर्वमाप्नोति सर्वशः ।, । नोपजनं स्मरन्निदं शरीरम्, । मनसैतान् कामान् पश्यन्रमते इत्यादिश्रुत्यैकार्थ्यात् ।</div>
</div></div>
<div class="verse" type="sutra" id="" data-adhikaranaID="SB_C02_S03_A057" data-adhikarana="ज्ञाधिकरणम्">
<div class="leading_bhashya" id="SB_C02_S03_V32_I01"> संप्रति ज्ञानात्मवादे तस्य सर्वगतत्वे दूषणमाह - </div>
<div class="versetext"> नित्योपलब्ध्यनुपलब्धिप्रसङ्गोऽन्यतरनियमो वाऽन्यथा ॥ ३२ ॥</div>
<a href="javascript:void(0);" class="show_bhashya" onclick="show_bhashya('#SB_C02_S03_V32')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V32">
<div class="bhashya" id="SB_C02_S03_V32_B1">अन्यथा सर्वगतत्वपक्षे तस्य ज्ञानमात्रत्वपक्षे च नित्यमुपलब्ध्यनुपलब्धी सहैव प्रसज्येयाताम्; अन्यतरनि-  २.३.३२        यमो वा-उपलब्धिरेव वा नित्यं स्यात्, अदनुपलब्धिरेव वा; एतदुक्तं भवति-लोके तावद्वर्तमानयोरात्मोप-लब्ध्यनुपलब्ध्योरयं ज्ञानात्मा सर्वगतो हेतुः स्यात्; उपलब्धेरेव वा- अनुपलब्धेरेव वा; उभयहेतुत्वे सर्वदा-सर्वत्रोभयं प्रसज्येत यद्युपलब्धेरेव, सर्वस्य सर्वदा सर्वत्रानुपलभ्भो न स्यात्, अथानुपलब्धेरेव सर्वदा सर्व-त्रोपलब्धिर्न स्यात्- इति । अस्माकं शरीरस्यान्तरेवावस्थितत्वादात्मनस्तत्रैवोपलब्धिर्नान्यत्रेति व्यवस्था- सिद्धिः । करणायत्तोपलब्धेरपि सर्वेषामात्मनां सर्वगतत्वेन सर्वैः करणै सर्वदा संयुक्तत्वाददृष्टादेरप्यनियमा-दुक्तदोषः समानः ।। ३२ ।। </div>
</div></div>
<div class="ssname">कर्त्रधिकरणम्</div>
<div class="verse" type="sutra" id="" data-adhikaranaID="SB_C02_S03_A058" data-adhikarana="कर्त्रधिकरणम्">
<div class="versetext"> कर्त्ता शास्त्रार्थवत्त्वात् ।। ३३ ।।  </div>
<a href="javascript:void(0);" class="show_bhashya" onclick="show_bhashya('#SB_C02_S03_V33')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V33">
<div class="bhashya" id="SB_C02_S03_V33_B1">अयमात्मा ज्ञाता स चाणुपरिमाण इत्युक्तम्, इदानीं किं स एव कर्त्ताः उत स्वय-मकर्तैव सन्नचेतनानां गुणानां कर्तृत्वमात्मन्यध्यस्यतीति चिन्त्यते । किमत्र युक्तम् अकर्तैवात्मेति, कुतः? आत्मनो ह्यकर्तृत्वं गुणानामेव च कर्तृत्वमध्यात्मशास्त्रेषु श्रूयते । तथा हि कठवल्लीषु जीवस्य ‘न जा- यते म्रियते’ इत्यादिना जन्मजरामरणादिकं सर्वं प्रकृतिधर्मं प्रतिषिध्य हननादिषु क्रियासु कर्तृत्वमपि प्रतिषि-ध्यते ‘हन्ता चेन्मन्यते हन्तुं हतश्चेन्मन्यते हतम् । उभौ तौ न विजानीतो नायं हन्ति न हन्यते’ इति । हन्ता-रमात्मानं जानन्न जानात्यात्मानमित्यर्थः । तथा च भगवता स्वयमेव जीवस्याकर्तृत्वं स्वरूपं; कर्तृत्वाभि-  २.३.३३        मानस्तुरव्यामाह इत्युच्यते- ‘प्रकृतेः क्रियमाणानि गुणैः कर्माणि सर्वशः । अहङ्कारविमूढात्मा कर्त्ताऽहमिति मन्यते ।। नान्यं गुणेभ्यः कर्त्तारं यदा द्रष्टाऽनुपश्यति । कार्य्यकारणकर्तृत्वे हेतुः प्रकृतिरुच्यते ।। पुरुषः सुख-दुःखानां भोक्तृत्वे हेतुरुच्यते’ इति च । अतःपुरुषस्य भोक्तृत्वमेव प्रकृतेरेव तु कर्तृत्वम्-इति ।।</div>
<div class="bhashya" id="SB_C02_S03_V33_B2">एवं प्राप्ते प्रचक्ष्महे-कत्र्ता शास्त्रार्थवत्वात्-इति । आत्मैव कर्त्ता । न गुणाः, कस्मात्? शास्त्रार्थवत्त्वात्; शास्त्राणि हि ‘यजेत स्वर्गकाम’ मुमुक्षुबर्रह्मोपासीत’ इत्येवमादीनि स्वर्गमोक्षादिफलस्य भोक्तारमेव कर्तृत्वे नियुञ्जते, न ह्यचेतनस्य कर्तृत्वेऽन्यो नियुज्यते । शासनाच्च शास्त्रम्, शासनं च प्रवर्तनं; शास्त्रस्य च प्रवर्तकत्वं बोध-जननद्वारेण, अचेतनं च प्रधानं न बोधयितुं शक्यम् । अतः शास्त्रफलं प्रयोक्तरि’ सति । यदुक्तं ‘हन्ता चेन्मन्यते’ इत्यादिना हननक्रियायामकर्तृत्वमात्मनः श्रूयत इति; तदात्मनो नित्यत्वेन हन्तव्यत्वा भावादुच्यते यच्च ‘प्रकृतेः क्रियमाणा’नीत्यादिना गुणानामेव कर्तृत्वं स्मथ्यत इति; तत्सासारिकप्रवृत्तिष्वस्यं कर्तृता सत्त्वरजस्तमोगुणसंसर्गकृता; न स्वरूपप्रयुक्तेति प्राप्ताप्राप्तविवेकेन गुणानामेव कर्तृत्वमित्युच्यते । तथा च तत्रैवोच्यते ‘कारणं गुणसङ्गोऽस्य सदसद्योनिजन्मसु’ सति । तथा तत्रैवात्मनश्च कर्तृत्वमभ्युपेत्योच्यते ‘तत्रैवं सति कर्त्तारमात्मानं केवलं तु यः । पश्यत्यकृतबुद्धित्वान्न स पश्यति दुर्मतिः’ इति । ‘अधिष्ठानं तथा कर्त्ता करणं च पृथग्विधम् । विविधाच पृथक् चेष्टा दैवं चैवात्र पञ्चमम्’ इत्यधिष्ठानादिदैवपर्य्यन्तसापेक्षे सत्या-त्मनः कर्तृत्वे य आत्मानमेव केवलङ्कर्त्तारं मन्यते, न स पश्यतीत्यर्थः ।। ३३ ।।</div>
</div></div>
<div class="verse" type="sutra" id="" data-adhikaranaID="SB_C02_S03_A058" data-adhikarana="कर्त्रधिकरणम्">
<div class="versetext">उपादानाद्विहारोपदेशाच्च ।। ३४ ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V34')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V34">
<div class="bhashya" id="SB_C02_S03_V34_B1">   ‘स यथा महाराज’ इति प्रकृत्य ‘एवमेवैष एतान्प्राणान् गृहीत्वा स्वे शरीरे यथाकामं परिवर्तते’ इति प्राणा-नामुपादाने विहारे च कर्तृत्वमुपदिश्यते ।। ३४ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A058" data-adhikarana="कर्त्रधिकरणम्">
<div class="versetext"> व्यपदेशाच्च क्रियायां न चेन्निर्देशविपर्ययः ।। ३५ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V35')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V35">
<div class="bhashya" id="SB_C02_S03_V35_B1"> ‘विज्ञानं यज्ञं तनुते कर्माणि तनुतेऽपि च’ इति लौकिकवैदिकक्रियासु कर्तृत्वव्यपदेशाच्च कर्त्ता । विज्ञानशब्देन नात्मनो व्यपदेशः, अपि त्वन्तःकरणस्य बुद्धेरिति चेत्,- एवं सति निर्देशविपर्ययः स्यात्-बुद्धेः करणत्वाद्विज्ञानेनेति करणविभक्तिनिर्देशः स्यात् ।। ३५ ।।  </div>
</div></div>
<div class="verse" type="sutra" id="" data-adhikaranaID="SB_C02_S03_A058" data-adhikarana="कर्त्रधिकरणम्">
<div class="versetext">   उपलब्धिवदनियमः ।। ३६ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V36')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V36">
<div class="bhashya" id="SB_C02_S03_V36_B1"> आत्मनोऽकर्तृत्वे दोष उच्यते । यथाऽऽत्मनो विभुत्वे नित्योपलब्ध्यनुपलब्धिप्रसङ्ग इत्यादिनोपलब्धेरनियम उक्तः; तद्वदात्मनोऽकर्तृत्वं प्रकृतेश्च कर्तृत्वे तस्याः सर्वपुरुषसाधारणत्वात्सर्वाणि कर्माणि सवोषां भोगाय स्युः, नैव वा कस्यचित् । आत्मनां विभुत्वाभ्युपगमात्सन्निधानमपि सर्वोषामविशिष्टम्,अत एव चान्तः-करणादीनामपि नियमो नोपपद्यते; यदायत्ता व्यवस्था स्यात् ।। ३६ ।।  </div>
</div></div>
<div class="verse" type="sutra" id="" data-adhikaranaID="SB_C02_S03_A058" data-adhikarana="कर्त्रधिकरणम्">
<div class="versetext"> शक्तिविपर्ययात् ।। ३७ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V37')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V37">
<div class="bhashya" id="SB_C02_S03_V37_B1"> बुद्धेः कर्तृत्वे कर्त्तुरन्यस्य भोक्तृत्वानुपपत्तेर्भोक्तृत्वशक्तिरपि तस्य एव स्यादित्यात्मनो भोक्तृत्वशक्तिर्हीयेत । भोक्तृत्वं च बुद्धेरेव सम्पद्यत इत्यात्मसद्भावे प्रमाणाभावश्च स्यात् । ‘पुरुषोऽस्ति भोक्तृभावात्’ इति हि तेषा- मभ्युपगमः ।। ३७ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A058" data-adhikarana="कर्त्रधिकरणम्">
<div class="versetext"> समाध्यभावाच्च ।। ३८ ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V38')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V38">
<div class="bhashya" id="SB_C02_S03_V38_B1">  बुद्धेः कर्तृत्वे मोक्षसाधनभूतसमाधावपि सैव कर्त्री स्यात् । स च समाधिः प्रकृतेरन्योऽस्मीत्येवंरूपः, न च प्रकृतेरन्योऽस्मीति प्रकृतिः समाधातुमलम् ।। अतोऽप्यात्मैव कर्त्ता ।। ३८ ।।</div>
</div></div>
<div class="verse" type="sutra" id="" data-adhikaranaID="SB_C02_S03_A058" data-adhikarana="कर्त्रधिकरणम्">
	<div class="leading_bhashya" id="SB_C02_S03_V39_I01">नन्वात्मनः कर्तृत्वेऽभ्युगम्यमाने सर्वदा कर्तृत्वं नोपरमेतेत्यत्राह -</div>
<div class="versetext"> यथा च तक्षोभयथा ।। ३९ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V39')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V39">
<div class="bhashya" id="SB_C02_S03_V39_B1"> वागादिकरणसम्पन्नोऽप्यात्मा यदेच्छति, तदा करोति, यदा तु नेच्छति, तदा न करोति; यथा तक्षा वास्यादकरणमात्रधानेऽपीच्छानुगुण्येन करोति, न करोति च । बुद्धि◌ेम्त्वचेतनायाः कर्तृत्वे तस्याः भोगवाञ्छादिनियमकारणाभावात् सर्वदा कर्तृत्वमेव स्यात् ।। ३९ ।। </div>
</div></div>
<div class="ssname">परायत्ताधिकरणम्</div>
<div class="verse" type="sutra" id="" data-adhikaranaID="SB_C02_S03_A059" data-adhikarana="परायत्ताधिकरणम्">
<div class="versetext">  परात्तु तच्छ्रुतेः ।। ४० ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V40')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V40">
<div class="bhashya" id="SB_C02_S03_V40_B1">  इदं जीवस्य कर्तृत्वं किं स्वातन्त्र्◌ेण? उत परमात्मायत्तम्? इति । किं प्राप्तं? स्वातन्त्र्◌ेणेति । परमात्मायत्तत्वे हि विधिनिषेधशास्त्रानर्थक्यं प्रसज्येत । यो हि स्वबुद्धया प्रवृत्तिनिवृत्त्यारम्भशक्तः; स एव नियोज्यो भवति । अतः स्वातन्त्र्◌ेणास्य कर्तृत्वम्-</div>
<div class="bhashya" id="SB_C02_S03_V40_B2"> इति प्राप्तेऽभिधीयते-परात्तु तच्छ्रूतेः-इति । तु शब्दः पक्षं व्यावर्तयति; तत्-कर्तृत्वम् अस्य जीवस्य परात्- परमात्मन एव हेतोर्भवति, कुतः श्रुतेः ‘अन्तः-प्रविष्टः शास्ता जनानां सर्वात्मा, य आत्मनि निष्ठन्नात्मनोऽन्तरो यमयति यमात्मा न वेद यस्यात्मा शरीरं य आत्मानमन्तरो यमयति स त आत्माऽन्तर्याम्यमृत’ इति । स्मृतिरपि ‘सर्वस्य चाहं हृदि सन्निविष्टो मत्तः स्मृतिर्ज्ञानमपोहनं च’ ‘ईश्वरस्सर्वभूतानां हृद्देशेऽर्जुन! तिष्ठति । भ्रामयन्सर्वभूतानि यन्त्रारूढानि मायया’ इति ।। ४० ।।  </div>
</div></div>
<div class="verse" type="sutra" id="" data-adhikaranaID="SB_C02_S03_A059" data-adhikarana="परायत्ताधिकरणम्">
<div class="leading_bhashya" id="SB_C02_S03_V41_I01"> नन्वेवं विधिनिषेधशास्त्रानर्थक्यं प्रसज्येतेत्युक्तं, तत्राह - </div>
<div class="versetext">  कृतप्रयत्नापेक्षस्तु विहितप्रतिषिद्धा वैयर्थ्यादिभ्यः ।। ४१ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V41')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V41">
<div class="bhashya" id="SB_C02_S03_V41_B1"> सर्वासु क्रियासु पुरुषेण कृतं प्रयत्नमुद्योगमपेक्ष्यान्तर्यामी परमात्मा तदनुमतिदानेन प्रवर्तयति; परमात्मा-  २.३.४१        नुमतिमन्तरेणास्य प्रवृत्तिर्नोपपद्यते-इत्यर्थः । कुत एतत्? विहितप्रतिषिद्धावैयर्थ्यादिभ्यः, आदिशब्देनानु-ग्रहनिग्रहादयो गृह्यन्ते । यथा द्वयोः साधारणे धने परस्वत्वापादनमन्यतरानुमतिमन्तरेण नोपपद्यते, अथा-ऽपीतरानुमितिः स्वेनैव कृतेति तत्फलं तस्यैव भवति; पापकर्म्मसु निवर्तनशक्तस्याप्यनुमन्तृत्वं न निर्दयत्व-मावहतीति साङ्खयसमवनिरूपणे प्रतिपादितम् । नन्वेवम् ‘एष ह्येव साधु कम्मर् कारयति तं यमेभ्या लोकेभ्य उन्निनीषति एष एवासाधु कमर् कारयति तं यमधो निनीषति’ इत्युन्निनीषयाऽधोनिनीषया च स्वयमेव साध्वसाधुनी कर्मणी कारयत्येतन्नोपपद्यते । उच्यते-एतन्न सर्वसाधारणं, यस्त्वतिमात्रपरम-पुरुषानुकूल्ये व्यवस्थितः प्रवर्त्तते, तमनुगृह्णन् भगवान्स्वयमेव स्वप्राप्त्युपायेष्वतिकल्याणेषु कर्मस्वेव रुचिं जनयति, यश्चातिमात्रप्रातिकूल्ये व्यवस्थितः प्रवर्त्तते; तं निगृह्णन्स्वप्राप्तिविरोधिष्वधोगतिसाधनेषु कर्मसु रुचिं जनयति । यथोक्तं भगवता स्वयमेव ‘अहं सर्वस्य प्रभवो मत्तः सर्वं प्रवर्त्तते । इति मत्वा भजन्ते मां बुधा भावसमन्विताः’ इत्यारभ्य ‘तेषां सततयुक्तानां भजतां प्रतीतिपूर्वकम् । ददामि बुद्धियोगन्तं येन मामुपयान्ति ते ।।  २.३.४१        तेषामेवानुकम्पार्थमहमज्ञानजं तमः । नाशयाम्यात्म भावस्थो ज्ञानदीपेन भास्वता’ इति; तथा ‘असत्यमप्र-तिष्ठं ते जगदारहुनीश्वरम्’ इत्यादि, ‘मामात्मपरदेहेषु प्रद्विषन्तोऽभ्यसूयकाः’ इत्यन्तमुकत्वा ‘तानहं द्विषतः क्रूरान्संसारेषु नराधमान् । क्षिपाम्यजस्त्रमशुभानासुरीष्वेव योनिषु’ इत्युक्तम् ।। ४१ ।।</div>
</div></div>
<div class="ssname">अंशाधिकरणम्</div>
<div class="verse" type="sutra" id="" data-adhikaranaID="SB_C02_S03_A060" data-adhikarana="अंशाधिकरणम्">
<div class="versetext"> अशो नानाव्यपदेशादन्यथा चापि दाशकितवादित्वमधीयत एके ।। ४२ ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V42')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V42">
<div class="bhashya" id="SB_C02_S03_V42_B1">  जीवस्य कर्तृत्वं परमपुरुषायत्तमित्युक्तम्; इदानीं किमयं जीवः परस्मादत्यन्तभिन्नः? उत परमेव ब्रह्म भ्रान्तम्? उत ब्रह्मैवोपाध्यवच्छिन्नम? अथ ब्रह्मांश? इति संशय्यते । श्रुतिविप्रतिपत्तेः संशयः । ननु ‘तदनन्यत्वमारम्भणशब्दादिभ्यः’ ‘अधिकं तु भेदनिर्द्देशा’दित्यत्रैवायमर्थो निर्णीतः । सत्यम्, स एव नानात्वैकत्वश्रुतिविप्रतिपत्त्याऽऽक्षिप्य जीवस्य ब्रह्मांशत्वोपपादनेन विशेषता निर्णीयते । यावद्धि जीवस्य ब्रह्मांशत्वं न निर्णीतं, तावज्जीवस्य ब्रह्मणोऽनन्यत्वं ब्रह्मणस्तस्मादधिकत्वं च न प्रतितिष्ठति । किं तावत्प्राप्तम्? अत्यन्तभिन्न इति; कुतः, ‘ज्ञाज्ञौ द्वावजावीशनीशा’वित्यादिना भेदनिर्द्देशात् । ज्ञाज्ञयोरभेद श्रुतयस्तु ‘अग्निना सिञ्चे’दितिवद्विरुद्धार्थप्रतिपादनादौपचारिक्यः । ब्रह्मर्णोऽशो जीवस्य ब्रह्मैकदेशत्वे तद्गता दोषा ब्रह्मणि भवेयुः । न च ब्रह्मखण्डो जीव इत्यशत्वोपपत्तिः, खण्डनानर्हत्वद्व्रह्मण।, प्रागुक्तदोषप्रसङ्गाच्च । तस्मादत्यन्तभिन्नस्य च तदंशत्वं दुरुपपादम्, यद्वा भ्रान्तं ब्रह्मैव जीवः, कुतः ‘तत्त्वमसि, अयमात्मा ब्रह्म’-  २.३.४२        इत्यादिब्रह्मात्मभावोपदेशात् । नानात्ववादिन्यस्तु प्रत्यक्षादिसिद्दार्थानुवादित्वादनन्यथासिद्धाद्वैतोपदेशप- राभिः श्रुतिभिः प्रत्यक्षादय इवाविद्यान्तर्गताः ख्याष्यन्ते । अथवा ब्रह्मैवानाद्युपाध्यवच्छिन्नं जीवः । कुतः, तत एव ब्रह्मात्म भावोपदेशात् । न चायमुपाधिर्भ्रान्तिपरिकल्पित इति वक्तुं शक्यम्, बन्धमोक्षादिव्यवस्था  नुपपत्तेरिति । </div>
<div class="bhashya" id="SB_C02_S03_V42_B2">  एवं प्राप्तेऽभिधीयते ब्रह्मांश इति कुतः? नानाव्यपदेशात्, अन्यथा च-एकत्वेन व्यपदेशात् । उभयथा हि व्यपदेशो दृश्यते । नानात्वव्यपदेशस्तावत्स्त्रष्ट्टत्वसृज्यत्वनियन्तृत्वनियाम्यत्वसर्वज्ञत्वाज्ञत्व-स्वाधीनत्वपराधीनत्वशुद्धत्वाशुद्धत्वकल्याणगुणाकरत्वतद्विपरीतत्वपतित्वशेषत्वादिभिर्दृश्यते । अन्यथा चाभेदेन व्यपदेशोऽपि ‘तत्त्वमसि, अयमात्मा ब्रह्म’इत्यादिभिर्दृश्यते । अपि दाशकितवादित्वमधीयत एके ‘ब्रह्मदाशाब्रह्मदासा ब्रह्मेमे कितवाः’ इत्याथवर्णिका ब्रह्मणो दाशकितवादित्वमप्यधीयते । ततश्च सर्वजी-वव्यापित्वेनाभेदो व्यपदिश्यत इत्यर्थः । एवमुभयव्यपदेशमुख्यत्वसिद्धये जीवोऽयं ब्रर्ह्मेऽश इत्यभ्युपगन्त- व्यः । न च भेदव्यपदेशानां प्रत्यक्षादिप्रसिद्धार्थत्वेनान्यथासिद्धत्वं, ब्रह्मसृज्यत्वतन्नियाम्यत्वतच्छरीरत्व-तच्छेपत्वतदाधारत्वतत्पाल्यत्वतत्संहार्य्यत्वतदुपासकत्वतत्प्रसादलभ्यधर्मार्थकाममोक्षरूपपुरुषार्थभाकत्वादयः तत्कृतश्च जीवब्रह्मबणोर्भेदः प्रत्यक्षाद्यगोचरत्वोनान्यथासिद्धः, अतो न जगत्सृष्टयादिवादिनीनां प्रमा-णान्तरसिद्धभेदानुवादेन मिथ्यार्थोपदेशपरत्वम् । न चाखण्डैकरसचिन्मात्रस्वरूपेण ब्रह्मणाऽऽत्मनोऽत-द्भावानुन्धानं, बहुभवनसङ्कल्पपूर्वकवियदादिसृष्टिं, जीवभावेन तत्प्रवेशं, विचित्रनामरूपव्याकरणं, तत्कृ-तानन्तविषयानुभवनिमित्तसुखदुःखभागित्वं, भोक्तृत्वेन तत्र स्थित्वा तन्नियमनेनान्तर्यामित्वं, जीवभूत- स्य स्वस्य कारणब्रह्मात्म भावानुसन्धानं, संसारमोक्षं, तदुपदेशशास्त्रं च कुर्वाणेन भ्रमितव्यमित्युपदिश्यते, तथा सति उन्मत्तप्रलपितत्वापातात् ।। उपाध्यवच्छिन्नं ब्रह्म जीव इत्यपि न साधीयः, पूर्वनिर्दिष्टनियाम्य-  २.३.४२        त्वादिव्यपदेशवाधादेव । न हि देवदत्तादेरेकस्यैव गृहाद्युपाधिभेदान्नियन्तृनियाम्यभावादिसिद्धिः । अत उभ-यव्यपदेशोपपत्तये जीवोऽयं ब्रह्मर्णोऽश इत्युभ्युपेत्यम् ।। ४२ ।।</div>
</div></div>
<div class="verse" type="sutra" id="" data-adhikaranaID="SB_C02_S03_A060" data-adhikarana="अंशाधिकरणम्">
<div class="versetext"> मन्त्रवर्णात् ।। ४३ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V43')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V43">
<div class="bhashya" id="SB_C02_S03_V43_B1"> ‘पादोऽस्य विश्वाभूतानि त्रिपादस्यामृतं दिवि’ इति मन्त्रवर्णाच्च ब्रह्मांशो जीवः । अंशवाची हि पादशब्दः । ‘विश्वाभूतानि’ इति जीवानां बहुत्वाद्वहुवचनं मन्त्रे, सूत्रेऽप्यंश इत्येकवचनं जात्यभिप्रायम् । ‘नात्मा श्रुते’-रित्यत्राप्येकवचनं जात्यभिप्रायम् ‘नित्यानां चेतनश्चेतनानामेको बहूनां यो विदधाति कामान्’ इत्यादिश्रुति- भ्य ईश्वराद्भेदस्यात्मनां बहुत्वनित्यत्वयोश्चाभिधीयमानत्वात् । एवं नित्यानामात्मनां बहुत्वे प्रामाणिके सति ज्ञानस्वरूपत्वेन सर्वेषाभेकरूपत्वेऽपि भेदकाकार आत्मयाथात्म्यवेदनक्षमैरवगम्येत । ‘असन्ततेश्चाव्यतिकर’ इत्यनन्तरमेव च आत्मबहुत्वं वक्ष्यति ।। ४३ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A060" data-adhikarana="अंशाधिकरणम्">
<div class="versetext">अपि स्मर्यते ।। ४४ ।।  </div>
<a href="javascript:void(0);" class="show_bhashya" onclick="show_bhashya('#SB_C02_S03_V44')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V44">
<div class="bhashya" id="SB_C02_S03_V44_B1">ममैवांशो जीवलोके जीवभूतः सनातन’ इति जीवस्य पुरुषोत्तमाठात्वं स्मर्थ्यते, अतश्चायमंशः ।। ४४ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A060" data-adhikarana="अंशाधिकरणम्">
<div class="leading_bhashya" id="SB_C02_S03_V45_I01">अंशत्वेऽपि जीवस्य ब्रह्मैकदेशत्वेन जीवगता दोषा ब्रह्मण एवेत्याशङ्कयाह - </div>
<div class="versetext">  प्रकाशादिवत्तु नैवं परः ।। ४५ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V45')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V45">
<div class="bhashya" id="SB_C02_S03_V45_B1"> तु शब्दश्चोद्यं व्यावर्तयति; प्रकाशादिवज्जीवः परमात्मर्नोऽशः, यथाऽग्न्यादित्यादेर्भास्वतो भोरूपः प्रकार्शो- ऽशो भवति, यता गवाश्वशुक्लकृष्णादीनां गोत्वादिविशिष्टनां वस्तूनां गोत्वादीनि विशेषणान्यंशाः, यथा वा देहिनो देवमनुष्यादेर्देर्होऽशः, तद्वत् । एकवस्त्वेकदेशत्वं ह्यंशत्वम्, विशिष्टस्यैकस्य वस्तुनो विशेषणमंश एव । तथा च विवेचकाः विशिष्टे वस्तुनि विशेषणांशोऽयं विशेष्यांशोऽयमिति व्यपदिशन्ति । विशेषणविशेष्ययोरंशांशित्वेऽपि स्वभाववैलक्षण्यं दृश्यते । एवं जीवपरयोर्विशेषणविशेष्ययोरंशाशित्वं स्वभावभेदश्चोपपद्यते । तदिदमुच्यते-नैवं पर इति, यथाभूतो जीवः, तथा भूतो न परः । यथैव हि प्रभायाः प्रभावानन्यथाभूतः, तथा प्रभास्थानीयात् स्वांशाज्जीवादंशी परोऽप्यर्थान्तरभूत इत्यर्थः । एवं जीवपरयो-र्विशेषणविशेष्यत्वकृतं स्वभाववैलक्षण्यामाश्रित्य भेदनिर्द्देशाः प्रवर्तन्ते । अभेदनिर्द्देशास्तु पृथक्सिद्धयनर्ह-विशेषणानां विशे-  २.३.४५        ष्यपर्यन्तत्वमाश्रित्य मुख्यत्वे नोपपद्यन्ते । ‘तत्त्वमसि, अयमात्मा ब्रह्म’ इत्यादिषु, तच्छब्दब्रह्मशब्दवत् त्वमयमात्मेति शब्दा अपि-जीवशरीकब्रह्मवाचकत्वेनैकार्थाभिधायित्वात्-इत्ययमर्थः प्रागेव प्रपञ्चितः ।। ४५ ।।</div>
</div></div>
<div class="verse" type="sutra" id="" data-adhikaranaID="SB_C02_S03_A060" data-adhikarana="अंशाधिकरणम्">
<div class="versetext">स्मरन्ति च ।। ४६ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V46')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V46">
<div class="bhashya" id="SB_C02_S03_V46_B1"> एवं प्रभाप्रभावद्रूपेण शक्तिशक्तिमद्रूपेण शरीरात्मभावेन चांशांशिभावं जगद्व्रह्मणोः पराशरादयः स्मरन्ति-‘एकदेशस्थितस्याग्नेज्योत्स्ना विस्तारिणी यथा । परस्य ब्रह्मणः शक्तिस्तथेदमखिलं जगत् ।। यत्किञ्चित्सृ-ज्यते येन सत्त्वजातेन वै द्विज! । तस्य सृज्यस्य सम्भूतौ तत्सर्वं वै हरेस्तनुः’ इत्यादिना । चकाराच्छु तयो- ऽपि-‘यस्यात्मा शरीरम्’ इत्यादिन्राऽऽत्मशरीरभावेनांशांशित्वं वदन्तीत्युच्यते ।। ४६ ।</div>
</div></div>
<div class="verse" type="sutra" id="" data-adhikaranaID="SB_C02_S03_A060" data-adhikarana="अंशाधिकरणम्">
<div class="leading_bhashya" id="SB_C02_S03_V47_I01">एवं ब्रह्मणोंऽशत्वे ब्रह्मप्रवर्त्त्यत्वे ज्ञत्वे च सर्वेषां समाने केषाञ्चिद्वेदाध्ययनतदर्थानुष्ठानाद्यनुज्ञा, केषाञ्चि-त्तत्परिहारः, केषाञ्चिद्दर्शनस्पर्शनाद्यनुज्ञा, केषाञ्चित्तत्परिहारश्च, शास्त्रेषु कथमुपपद्यत इत्याशङ्कयाह - </div>
<div class="versetext">   अनुज्ञापरिहारौ देहासम्बन्धाज्ज्योतिरादिवत् ।। ४७ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V47')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V47">
<div class="bhashya" id="SB_C02_S03_V47_B1">    सर्वेषां ब्रह्मांशत्वज्ञत्वादिनैकरूपत्वे सत्यपि ब्राह्मणक्षत्रियवैश्यशूद्रादिरूपशुच्युशुचिदेहसम्बन्ध-निबन्धनावनुज्ञापरिहारावुपपद्यते; ज्योतिरादिवत्-यथाऽग्नेग्नित्त्वेनैकरूपत्वेऽपि श्रोत्रियागारादग्नि-राह्रयते, श्मशानादेस्तु परिह्रियते, यथा चान्नादि श्रोत्रियादेरनुज्ञायते; अभिशस्तादेस्तु परिह्रियते ।। ४७ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A060" data-adhikarana="अंशाधिकरणम्">
<div class="versetext">असन्ततेश्चाव्यतिकरः ।। ४८ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V48')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V48">
<div class="bhashya" id="SB_C02_S03_V48_B1">  ब्रह्मांशत्वादिनैकरूत्वे सत्यपि जीवानामन्योन्यभेदादणुत्वेन प्रतिशरीरं भिन्नत्वाच्च भोगव्यतिकरोऽपि न सम्भवति । भ्रान्तब्रह्मजीववादे चोपहितब्रह्मजीववादे च जीवपरयोर्जीवानां च भोगव्यतिकरादयः सर्वे दोषा-स्सन्तीत्यभिप्रायेण स्वपक्षे भोगव्यतिकराभाव उक्तः ।। ४८ ।।  </div>
</div></div>
<div class="verse" type="sutra" id="" data-adhikaranaID="SB_C02_S03_A060" data-adhikarana="अंशाधिकरणम्">
<div class="leading_bhashya" id="SB_C02_S03_V49_I01">ननु भ्रान्तजीववादेऽप्यविद्याकृतोपाधिभेदाद्भोगव्यवस्थादय उपपद्यन्ते; अत आह -</div>
<div class="versetext">   अभास एव च ।। ४९ ।।  </div>
<a href="javascript:void(0);" class="show_bhashya" onclick="show_bhashya('#SB_C02_S03_V49')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V49">
<div class="bhashya" id="SB_C02_S03_V49_B1"> अखण्डैकरसप्रकाशमात्रस्वरूपस्य स्वरूपतिरोधानपूर्वकोपाधिभेदोपपादनहेतुराभासः एव, प्रकाशैकस्व-रूपस्य प्रकशतिरोधानं प्रकाशनाश एवेति प्रागेवेपपादितम् । आभासा एवेति वा पाठः तथा सति हेतव आभा- साः, चकारात् ‘पृथगात्मानं प्रेरितारं च मत्वा, ज्ञाज्ञौ द्वौ तयोरन्यः पिप्पलं स्वाद्वत्ति’ इत्यादिश्रुतिविरोधश्च । अविद्यापरिकल्पितोपाधिभेदे हि सर्वोपाधिरुपहितस्वरूपस्यैकत्वाभ्युपगमाद्भोग-व्यतिकरस्तदवस्थ एव ।। ४९ ।।  </div>
</div></div>
<div class="verse" type="sutra" id="" data-adhikaranaID="SB_C02_S03_A060" data-adhikarana="अंशाधिकरणम्">
<div class="leading_bhashya" id="SB_C02_S03_V50_I01"> पारमार्थिकोपाध्युपहितब्रह्मजीववादे उपाधिभेदहेतुभृतानाद्यदृष्टवशाद्वयवस्था भविष्यतीत्याशङ्कयाह -  </div>
<div class="versetext">अदृष्टानियमात् ।। ५० ।।</div>
<a href="javascript:void(0);" class="show_bhashya" onclick="show_bhashya('#SB_C02_S03_V50')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V50">
<div class="bhashya" id="SB_C02_S03_V50_B1">  उपाधिपरम्पराहेतुभूतस्यादृष्टस्यापि ब्रह्मस्वरूपाश्रयत्वेन नियमहेत्वभावादव्यवस्थैव, उपाधिभिरदृष्टैश्च स्व-सम्बन्धेन ब्रह्मस्वरूपच्छेदासम्भवात् ।। ५० ।। </div>
</div></div>
<div class="verse" type="sutra" id="" data-adhikaranaID="SB_C02_S03_A060" data-adhikarana="अंशाधिकरणम्">
<div class="versetext"> अभिसन्ध्यादिष्वपि चैवम् ।। ५१ ।। </div>
<a href="javascript:void(0);" class="show_bhashya" onclick="show_bhashya('#SB_C02_S03_V51')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V51">
<div class="bhashya" id="SB_C02_S03_V51_B1">अदृष्टहेतुभूताभिसन्ध्यादिष्वपि उक्तादेव हेतोरनियम एव ।। ५१ ।। </div>
</div></div>
<div class="verse" type="sutra" id="" data-adhikaranaID="SB_C02_S03_A060" data-adhikarana="अंशाधिकरणम्">
<div class="leading_bhashya" id="SB_C02_S03_V52_I01">अनन्तरसूत्रशङ्कामाह - पारमार्थिकेति । इदमप्याशङ्कयाहेत्यपि शब्दार्थः- अदृष्टा-  </div>
<div class="versetext">  प्रदेशभेदादिति चेन्नान्तर्भावात् ।। ५२ ।।  </div>
<a href="javascript:void(0);" class="show_bhashya" onclick="show_bhashya('#SB_C02_S03_V52')">भाष्यम्<i id="ajaxLoader" class="fa fa-spinner fa-spin" style="display: none;"></i></a>
<div class="allbhashya" id="SB_C02_S03_V52">
<div class="bhashya" id="SB_C02_S03_V52_B1"> यद्यप्येकमेव ब्रह्मस्वरूपम्, तच्छेदानर्हं नानाविधोपाधिभिः सम्बध्यते; तथाऽप्युपाधिसम्बन्धिब्रह्मप्रदेश-भेदादुपपद्यत एव भोगव्यवस्थेति चेत्-तन्न, उपाधीनां तत्र तत्र गमनात्सर्वप्रदेशानां सर्वोपाध्यन्तर्भावा-द्वयतिक।रस्तदवस्थ एव । प्रदेशभेदेन सम्बन्धेऽपि सर्वस्य ब्रह्मप्रदेशत्वात्तत्तत्प्रदेशसम्बन्धि दुःखं ब्रह्मण एव स्यात् । पूर्वत्र ‘नित्योपलब्ध्यनुपलब्धिप्रसङ्गोऽन्यतरनियमो वाऽन्यथा’ ‘उपलब्धिवदनियम’ इत्याभ्यां सूत्राभ्यां वेदाबाह्यानां सर्वगतजीववादिनां दोष उक्तः; अत्र तु ‘आभास एव च’ इत्यादिभिः सूत्रैर्वेदावलम्बिनामात्मैकत्ववादिनां दोष उच्यते ।। ५२ ।।</div>
<div class="authorline">इति श्रीभगवद्रामानुजविरचिते शारीरकमीमांसाभाष्ये द्वितीयाध्यायस्य तृतीयः पादः ॥</div>
</div></div>
</div>

			
			</div>
		</div>
	</div>
</div>

<!-- div #main-navbar .main-navbar .main-navbar-fixed-top -->

				<div id="main-sidebar" class="main-sidebar main-sidebar-right">
					<div id="main-sidebar-wrapper" class="main-sidebar-wrapper">
						<div class="section">
							<div class="nav1">
							<ul class="nav1" >
								  <li ><a href="#001">अध्यायाः</a></li>
								  <li><a href="#002">सूत्राणि</a></li>
								  <li><a href="adhikarani.html">अधिकरणानि</a></li>
							</ul>
							</div>
						</div>
			   <hr>
	<div class="section2">
<section style="width: 365px">
    <ul class="sidebar-menu">
     
      <li class="treeview">
        <a href="#">
          <i class="fa fa-files-o"></i>
        <span>प्रथमः अध्यायः</span>
        </a>
        <ul class="treeview-menu" style="display: none;">
			<li><a href="sb1.1.html">प्रथमः पादः</a></li>
			<li><a href="sb1.2.html"> द्वितीयः पादः</a></li>
			<li><a href="sb1.3.html">तृतीयः पादः</a></li>
			<li><a href="sb1.4.html">चतुर्थः पादः</a></li>
			</li>
        </ul>

     
        <li class="treeview">
        <a href="#">
          <i class="fa fa-files-o"></i>
        <span>द्वितीयः अध्यायः</span>
        </a>
        <ul class="treeview-menu" style="display: none;">
			<li><a href="sb2.1.html">प्रथमः पादः</a></li>
			<li><a href="sb2.2.html"> द्वितीयः पादः</a></li>
			<li><a href="sb2.3.html">तृतीयः पादः</a></li>
			 <li><a href="sb2.4.html">चतुर्थः पादः</a></li>
          </li>
        </ul>


      <li class="treeview">
        <a href="#">
          <i class="fa fa-files-o"></i>
        <span> तृतीयः अध्यायः</span>
        </a>
        <ul class="treeview-menu" style="display: none;">
			<li><a href="sb3.1.html">प्रथमः पादः</a></li>
			 <li><a href="sb3.2.html"> द्वितीयः पादः</a></li>
			 <li><a href="sb3.3.html">तृतीयः पादः</a></li>
			 <li><a href="sb3.4.html">चतुर्थः पादः</a></li>
          </li>
        </ul>


     <li class="treeview">
        <a href="#">
          <i class="fa fa-files-o"></i>
        <span> चतुर्थः अध्यायः</span>
        </a>
        <ul class="treeview-menu" style="display: none;">
			<li><a href="sb4.1.html">प्रथमः पादः</a></li>
			<li><a href="sb4.2.html"> द्वितीयः पादः</a></li>
			<li><a href="sb4.3.html">तृतीयः पादः</a></li>
			<li><a href="sb4.4.html">चतुर्थः पादः</a></li>
          </li>
        </ul>

    
    </ul>
  </section>
  </div>
</div>
<!-- #main-sidebar .main-sidebar .main-sidebar-right -->

				<script src="https://ajax.googleapis.com/ajax/libs/jquery/1.11.2/jquery.min.js"></script>
				<script src="https://ajax.googleapis.com/ajax/libs/jqueryui/1.11.4/jquery-ui.min.js"></script>
				<script src="js/jquery.simpler-sidebar.min.js"></script>
				
				<script>
				$(document).ready(function() {
					$('#main-sidebar').simplerSidebar({
						opener: '#toggle-sidebar',
						animation: {
							easing: "easeOutQuint"
						},
						sidebar: {
							closingLinks: '.close-sb'
						}
					});
				});
				</script>
				
  <script src="js/sidebar-menu.js"></script>
  <script>
    $.sidebarMenu($('.sidebar-menu'))
  </script>


</body>



</html>
